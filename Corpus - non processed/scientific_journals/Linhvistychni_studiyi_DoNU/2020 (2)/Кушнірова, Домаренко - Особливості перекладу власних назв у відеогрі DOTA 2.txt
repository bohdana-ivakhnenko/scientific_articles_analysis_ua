Лінгвістичні студії. №40(2)/2020

Тетяна Кушнірова
ORCID: https://orcid.org/0000-0001-9426-7184
Максим Домаренко
ORCID: https://orcid.org/0000-0003-1930-7312

DOI 10.31558/1815-3070.2020.40.2.12 
УДК 81’255.4:81’373.2]:001.946

ОСОБЛИВОСТІ ПЕРЕКЛАДУ ВЛАСНИХ НАЗВ У ВІДЕОГРІ «DOTA 2»

     У статті ґрунтовно і всебічно аналізуються власні назви у локалізації відеогри «Dota 2», 
а саме переклад онімів з англійської мови українською. Власні назви розглядаються як філо- 
логічна категорія, простежуються особливості використання власних назв у відеоіграх, їхні 
ґенеза та функції, досліджуються перекладацькі трансформації під час перекладу онімів у 
відеогрі. зокрема назв локацій, імен головних героїв тощо. У статті зроблено висновок про 
доцільність перекладацьких трансформацій у грі, що впливає на якість програмного про- 
дукту. У роботі продемонстровано різні способи перекладу власних назв, увага закцентова- 
на на адекватності перекладу відеогри українською мовою та адаптованості локалізацій 
для українського ринку.
     Ключові слова: Dota 2, локалізація, відеогра, власні назви, транскрибування, транс- 
літерація.

    Наразі все очевиднішими у сучасному світі стають тенденції до глобаліза- 
ції. Один із аспектів цього процесу – необхідність створення локалізацій пр ог- 
рамних продуктів, зокрема й відеоігор, різними мовами світу. Особливі трудно- 
щі під час створення таких локалізацій викликають власні назви, які відбивають 
колорит певної культури і репрезентують новий об’єкт. У статті ця проблема 
презентується на прикладі відеоігор («Dota 2»), які, порівняно з іншими видами 
розважального контенту, зародилися недавно, у другій половині ХХ століття, 
а тому мають значний потенціал для проведення подальших досліджень. Це і 
визначає актуальність нашого дослідження.
    На сьогодні досить складно знайти наукові праці, присвячені проблемі пере- 
кладу власних назв у різних жанрах ігрового контенту. Дещо важчим є пошук 
таких праць, які стосуються відеоігор. Зокрема дослідниця А. В. Домніна на 
конкретних прикладах доволі вдало демонструє важливість адекватного пере- 
кладу власних імен. Цікавими є дослідження А. Р. Рюкової та Е. А. Філімонової, 
де проаналізовано російськомовну локалізацію відеогри «The Elder Scrolls V: 
Skyrim» для виявлення найбільш частотних способів перекладу власних назв. 
Науковиці дійшли висновку, що перекладачі мали за мету «збереження оригіналь- 
ної формиі звучання певних лексичних одиниць» (Рюкова, Филимонова 971–972). 
Хоча у перекладознавстві уже і є наукові розвідки, що стосуються цієї проб- 
леми, проте на матеріалі відеогри «Dota 2» ще не було здійснено досліджень 
у сучасній філологічній науці. Унікальною нашу роботу робить той факт, що 
локалізації відеоігор українською мовою є явищем рідкісним (через економічну 
невиправданість), тому таких праць досить мало. Однак, індустрія відеоігор 
зростає значними темпами, тому дослідження перекладу англомовних власних


назв українською мовою є своєчасним і затребуваним явищем. Отже, метою
нашої статті є аналіз способів перекладу власних назв в локалізації відеогри
«Dota 2» та дослідження якості наявного продукту.
    На сьогодні індустрія відеоігор за своєю популярністю впевнено займає 
домінантні позиції. Лише за 2019 рік світовий об’єм ігрового ринку склав більш 
ніж 120 млрд доларів («2019 Year in review»). Наприклад, у США, одного з лі- 
дерів у цій галузі, на момент 2018 року 65 % дорослих людей грали у відеоігр и, 
а у 75 % сімей є хоча б одна людина, яка грає у відеоігри («2019 Essential 
Facts»).
Відеогра «Dota 2» є продовженням відеогри «Dota» (2003 рік), яка була ко-
ристувацькою модифікацією для стратегії в реальному часі «Warcraft III: Reign 
of Chaos» і її доповнення, «Warcraft III: The Frozen Throne». «Dota 2» стала до- 
ступною для бета-тестування у 2011 році і «вийшла» на ринок у 2013 році. У грі 
беруть участь дві команди по 5 гравців, кожний контролює свого персонажа, 
який з часом розвивається, отримує нові навички та купує або знаходить певні 
предмети. Метою гри є знищення ключової споруди супротивника. Робота над 
україномовною локалізацією гри була розпочата у 2013 році, і за тр и р оки де- 
кількома десятками волонтерів було перекладено більш ніж 450 000 слів. По- 
вністю переклад був завершений у 2016 році (за винятком нових оновлень гр и, 
які необхідно перекладати після їхнього виходу). (Завершено українську локалі- 
зацію Dota 2).
    Існує певна різниця між локалізацією і її перекладом. Локалізація – це 
лінгвістична та культурна адаптація цифрового контенту до вимог та особливо- 
стей закордонного ринку, а також надання послуг і технологій для упр авління 
багатомовністю у цифровому глобальному інформаційному потоці (Schäler 157). 
Саме на цьому етапі відеогра підлаштовується під культурні особливості та за- 
конодавчі вимоги певного ринку, щоб цільова аудиторія отримала вр аження, 
що гра була створена саме для них.
    Переклад є однією зі складових частин локалізації (іншими є адаптація 
шрифтів; забезпечення правильного для певної мови відбиття дати, одиниць 
вимірів; створення нових текстур для перекладу графічних написів тощо) і стає 
лише структурним складником наповнення контенту.
    Під час перекладу надзвичайно важливою є правильність перекладу вла с- 
них назв, які необхідно передати належним чином, що може викликати помітні 
складнощі. Загалом, власна назва або ж онім – це «слово, словосполучення чи 
речення, яке служить для виділення іменованого ним об’єкта серед інших об’єк- 
тів, його індивідуалізації та ідентифікації» (Подольская 91). Кожен онім несе в 
собі дані стосовно особливостей названого об’єкта чи явища; моменту істор ії, 
коли він виник; етносу, який його вигадав; мови, в якій він зародився тощо.
    У суспільстві загалом і у відеоіграх зокрема оніми виконують роль певних 
маркерів. Вони несуть лаконічний опис певного персонажа, місця, явища тощо. 
Добре підібрана власна назва стає важливим інструментом у руках автора і мо- 
же допомогти розкрити всю суть і характер героя ще до того, як гр авець з ним 
познайомиться ближче.


    У локалізаціях відеогри «Dota 2» за допомогою методу суцільної вибірки 
були проаналізовані імена всіх ігрових персонажів. Необхідно зазначити, що 
в україномовній версії відеогри на екрані вибору персонажів можна побачити 
англомовні назви. Проте, якщо зайти на сторінку певного персонажа, то там, 
в розділі їхнього опису і навичок ми і можемо побачити українські вер сії їхніх 
імен. Нами був проаналізовані використані способи перекладу імен персонажів 
на адекватність.
    Перший спосіб перекладу, що використовувався під час передачі власних 
назв, це транскрипція – передача звуків мови системою знаків, відмінних від 
прийнятих в цій мові письмових одиниць (Гиляревский 13). Метою цього мето- 
ду є не стільки точна передача звуків мови оригіналу, скільки точне дотр иман- 
ня взаємно однозначної відповідності між фонемами оригіналу і їхніми гр афіч- 
ними відповідниками мови перекладу. У «Dota 2» наразі існує 119 ігрових героїв, 
водночас метод транскрибування був використаний у третині з них (33 зі 119).
    Наприклад, Tiny – Тайні, Earthshaker – Ерсшейкер, Meepo – Міпо, Weaver – 
Вівер, Bane – Бейн, Necrophos – Некрофос та ін.
Очевидним плюсом такого перекладу є можливість зберегти звучання іме-
ні мови оригіналу і, у такий спосіб, передати його колорит. Проте, тут криється 
і небезпека. Кожне із зазначених вище імен є промовистим і несе в собі інфор- 
мацію про персонажа. Наприклад, ім’я героя Tiny з англійської можна букваль- 
но перекласти як крихітний. Тут вбачається гра смислів. Цей герой розпочинає 
гру у вигляді невеликого людиноподібного уламка каменю і з часом та отр има- 
ними навичками він змінюється, збільшується аж до велетенських розмірів. Цей 
момент і обігрується в його імені, але ніяк не передається під час перекладу. 
Подібні випадки втрати смислів є константними і для більшості інших персо- 
нажів, чиї імена були перекладені у такий спосіб.
    Часом у процесі перекладу імен за допомогою транскрибування (2/33) лек- 
семи у словосполученнях передавалися за допомогою калькування: Faceless 
Void – Безликий Войд, Nyx Assassin – Убивця Нікс, що додавало додаткових 
ознак персонажу.
    Другим способом перекладу онімів у відеогрі є транслітерація – передача 
тексту, написаного за допомогою однієї алфавітної системи, засобами іншої 
алфавітної системи [Ахманова О. С. Словарь лингвистических терминов 470]. Її 
перевагою є можливість передачі письмової форми слова мови оригіналу з міні- 
мальними викривленнями. Цей метод був популярним у XVIII–XIX століттях, 
коли знайомство з носіями іноземної культури було складнішим, ніж зараз, а то- 
му замінювалося на прочитання літератури. Примітно, що подеколи під час пере- 
кладу якогось імені могла бути використана водночас і транслітерація, і транскри- 
бування (Sven – Свен, Riki – Рікі, Mirana – Мірана тощо). До транслітерації пере- 
кладачі звернулися у 18 випадках. Для прикладу можемо навести: Io – Іо, Razor – 
Разор, Pugna – Пуґна, Gyrocopter – Ґірокоптер, Slardar – Слардар та інші.
    Третім способом перекладу власних назв є калькування, тобто букваль- 
ний переклад іншомовного слова або частини слова. Таким прийомом перекла- 
дачі скористалися під час перекладу 50 імен героїв, тобто більш ніж будь-яким


іншим способом перекладу. Це можна пояснити промовистістю імен персона- 
жів гри, які найчастіше доносять до гравця певну інформацію про героя, опису - 
ють його особливість, обігрують його зовнішність, дотичні до його істор ії то- 
що. Для адекватного перекладу імені такі моменти повинні бути теж передані.
    Як приклади вдалого використання калькування можна назвати такі власні 
назви: Silencer – Знемовлювач, Lifestealer – Життєкрад, Night Stalker – Нічний 
Мисливець, Spirit Breaker – Винищувач духів, Wraith King – Король-дух, Crystal 
Maiden – Кришталева Діва, Dark Seer – Темний Провидець, Dark Willow – Темна 
Верба, Bristleback – Голкоспин та ін.
    На прикладі перекладу кількох власних назв можна зрозуміти, яка саме ін- 
формація про оригінального персонажа була збережена під час перекладу. Ко- 
жен із героїв «Dota 2» має в своєму арсеналі декілька заклинань, які він може 
використовувати. Одна із механік гри – це можливість деяких героїв забороня- 
ти іншим використовувати їхні заклинання, називається Silence, що було пере- 
кладено українською як Знемовлення. Silencer є персонажем, ім’я якого р епр е- 
зентує його основну особливість, тому, на нашу думку доцільніше було б 
йменувати персонажа Знемовлювач, на кшталт, англійських Silence і Silencer.
    Ім’я іншого героя, Lifestealer, теж пов’язано з його ігровими здібностями. 
З кожною атакою герой не лише наносить ворогу шкоду, але й лікується у пр о- 
центному співвідношенні від максимального здоров’я супротивника. Основна 
сила цього героя полягає у механіці крадіжки життя (що також стосується істо- 
рії персонажа). Отже, і калькування Lifestealer як Життєкрад, яке повністю пере- 
дає всю необхідну інформацію про героя, стає адекватним способом перекладу. 
Зафіксовані й випадки поєднання калькування з іншими методами. Напр и- 
клад Faceless Void було перекладено як Безликий Войд, тобто поєднанням каль-
кування і транскрибування, що, на нашу думку, є доцільним.
    Цікавим випадком є переклад власної назви Treant Protector – Ент-захисник. 
Енти – це істоти з міфології Дж. Р. Р. Толкіна, але в 70-х роках намаганнями 
копірайтерів використання цього слово в відеоіграх було заборонено. Отже, за- 
мість англійського «Ent», почали використовувати «Treant». Цей персонаж є алю- 
зією згаданих істот (а саме Древлена з «Володаря Перснів»), тому ім’я в локалі- 
зації, за нашим переконанням, йому підходить навіть краще, ніж оригінальне.
    На жаль, ми вбачаємо неадекватний переклад у передачі деяких власних 
назв. Наприклад, Beastmaster було передано як Звіромайстер, хоча Повелитель 
Звірів в українському перекладі звучало б набагато краще. Ім’я персонажа Omni- 
knight було перекладено як Лицар, водночас морфера Omni- була випущена. 
Sand King, замість очевидного варіанта Король Пісків, був іменований Царем 
Пісків, що додає йому абсолютно зайвого слов’янського колориту. Outworld 
Devourer – персонаж, який, виходячи з його життєпису, є передвісником ма й- 
бутніх катастроф, має назву Потойбічний Смертежер, що не відповідає основ- 
ній ознаці персонажа. Ім’я героя Storm Spirit, який є духом бурі, теж має не- 
адекватний переклад. Штормовий Дух, з яким ми маємо справу в українській 
локалізації, повинен бути Духом Бурі, тому зміна частини мови (іменник storm 
прикметником) є помилкою, оскільки це не є, наприклад, рисою характеру. Та-


кий спосіб перекладу не є винятком у цій локалізації (наприклад, Void Spirit – 
Порожнечій Дух та Earth Spirit – Земний Дух). До того ж, поняття «шторм» сто- 
сується моря, а з опису персонажа стає ясно, що створювати сильну непогоду 
він може як мінімум на суші, для чого краще підійде слово «буря». Подібних 
прикладів є ще достатньо.
    Наступним найпопулярнішим способом перекладу власних назв є транс- 
позиція або ж принцип етимологічної відповідності. Під час його використання 
перекладач відшукує власне ім’я з онімічного фонду мови перекладу, яке має 
спільну етимологію з ім’ям мови оригіналу. Тобто, імена в різних мовах, які ма- 
ють одне походження, але розрізняються за формою, використовуються для пере- 
дачі одне одного. Такий спосіб перекладу стає у нагоді під час перекладу істо- 
ричних, біблійних, міфологічних власних назв.
    У цій локалізації ми можемо зустріти 8 таких випадків. «Dota 2» не є сю- 
жетно орієнтованою грою, але мати непогано промальований всесвіт їй це не 
заважає. У грі вбачається безліч алюзій та ремінісценцій: від давньогрецької 
міфології (ігрові предмети Рука Мідаса, Дедал та ін.) до художніх світів Г. Лав- 
крафта (репліки деяких персонажів, предмет Некрономікон тощо). Сер ед пер- 
сонажів гри ми можемо зустріти знайомі імена: верховний бог Олімпу Zeus – 
Зевс, римський бог війни Mars – Марс, міфологічний птах, який циклічно пере- 
роджується Phoenix – Фенікс, одна з сестер Горгон Medusa – Медуза, чий по- 
гляд перетворює живих створінь у камінь та інші. Хоча життєпис у персонажів 
гри є унікальним, однак він перегукується із міфопоетикою оригіналів.
    Ще одним способом у нашій класифікації є звернення до контекстуальної 
заміни. Перекладач під час перекладу підбирає для оригінальної власної назви 
таке слово або словосполучення, яке не є його словниковим відповідником, але 
підібрано з урахування контексту вживання. Зазвичай, до цього методу звер та- 
ються, коли не один із вказаних вище способів не дасть потрібного ефекту.
    У локалізації відеогри було знайдено 9 таких випадків. Серед вдалих спроб 
констатуємо: Snapfire – Запальниця, Arc Warden – Відколотий уламок, Disruptor – 
Буретворець та ін. Отримані під час перекладу імена героїв вдало відбивають 
ключові моменти їхньої історії, ігрові здібності тощо, які було закладено у 
власні назви мови оригіналу.
    У локалізації констатуємо невдалі спроби еквівалентного перекладу. На- 
приклад, Bounty Hunter, який номінується Головорізом в україномовній версії 
гри. Bounty Hunter – це історичне явище, так називали людей, чиєю пр офесією 
було за винагороду ловити злочинців-втікачів. Такою є і професія цього героя. 
Незрозумілим є вибір слова «головоріз», лексема, що презентує зазвичай нега- 
тивного персонажа, бандита або вбивцю, коли в український мові є потрібний 
еквівалент «мисливець за головами», яким і називають людей цієї професії.
    Необхідно звернути увагу й на інші власні назви, переклад яких здійсне- 
ний з неточностями. Імена героїв Legion Commander, Timbersaw, Ember Spirit, 
Witch Doctor, Warlock та деяких інших персонажів зовсім не були адаптовані. 
Абсолютно незрозуміло подібне упущення, оскільки, щонайменше, частину цих 
імен адаптувати дуже просто. Найменування Warlock зустрічається і в інших


відеоіграх і перекладається як Чорнокнижник, що повністю відповідає суті цьо- 
го персонажа. Legion Commander має бути Командиром Легіону, Ember Spirit 
може номінуватися Духом Полум’я, що не було б відхиленням від основного 
значення. Замість імен, в описі цих персонажів фігурують слова «він», «вона»,
«герой» або ж речення змінюється у такий спосіб, щоб уникнути необхідності 
вживання власної назви. Наприклад, «Timbersaw fires a chain that embeds itself in 
the first tree it hits, pulling him towards it» було перекладено як «Випускає 
ланцюг, який зачіпляється за перше ліпше дерево і притягує до нього героя». 
Крім того, подібне уникання згадування імен персонажів є загальною рисою цієї 
локалізації. Випадки, на кшталт наведеного вище, є доволі частими. Сама суть 
тексту оригіналу при цьому, зазвичай, доноситься адекватно, але збер ігається 
факт пропущення імені.
    З деякими персонажами проблема абсолютно протилежна. На сторінці опи- 
су цих героїв ми можемо бачити декілька варіантів їхніх імен. Underlord – це і 
Підземний лорд, і Андерлорд, а Viper – Вайпер і Гадюка. Звичайно, інтуїтивно 
зрозуміло, що йдеться про одного і того самого персонажа, але подібне подвоєн- 
ня імені є неприпустимим під час перекладу.
    Окрім зазначених недоліків, є декілька випадків, коли не був дотр иманий 
принцип благозвуччя, тобто отримане ім’я не звучить природно мовою пере- 
кладу. Тут варто згадати Outworld Devourer – Потойбічний Смертежер та Win- 
dranger – Вітрогонка. Ім’я останньої героїні взагалі є застарілим. Це переклад 
більш раннього Windrunner, яке розробники змінили чер ез пр облеми з автор - 
ськими правами.
    Отже, українська локалізація «Dota 2» часом виглядає дещо незакінченою і 
має свої вагомі недоліки, проте, загалом, виконана на прийнятному р івні. Най- 
поширенішим способом перекладу власних назв у локалізації було калькування, 
що пояснюється промовистістю багатьох із них. Значна частина героїв має адек- 
ватно перекладені імена, а ті, що під час перекладу дещо спотворені, не нано- 
сять грі значної шкоди. Як уже зазначалося, «Dota 2» не є сюжетно ор ієнтова- 
ною грою, тому більшість гравців можуть і не знати, що у кожного із гер оїв є 
власна історія і що оніми не є випадковими. Отож, справжнім ігроманам, які ре- 
тельно вивчають життєпис кожного персонажа і шукають прихований сенс іме- 
ні, варто використовувати оригінальну версію гри. Проведений нами аналіз ви- 
світлює питання перекладу власних назв у відеоіграх, оскільки з огляду на розви- 
ток ігрового контенту зростає попит на якісний переклад локалізацій відеоігор 
українською мовою, що зумовить подальші розробки окресленої нами проблеми.

Література
1.	Ахманова О. С. Словарь лингвистических терминов. Москва: Советская Энциклоп едия, 
1966. 608 с.
2.	Гиляревский Р. С. Иностранные имена и названия в русском тексте. Москва: Высшая 
школа, 1985. 303 с.
3.	Подольская Н. В. Словарь русской ономастической терминологии. Москва: Наука, 1988.
192 с.


4.	Рюкова А. Р., Филимонова Е. А. Перевод имён собственных при локализации мульти- 
платформенных компьютерных игр. Вестник Башкирского Университета. 2016. Т. 21.
№ 4. С. 968–973.
5.	2019 Essential Facts About the Computer and Video Game Industry. URL: theesa.com/wp- 
content/uploads/2019/05/ESA_Essential_facts_2019_final.pdf (дата звернення: 14.09.2020).
6.	2019 Year In Review Digital Games and Interactive Media. URL: superdataresearch.com/
2019-year-in-review/ (дата звернення: 14.09.2020).
7.	Завершено українську локалізацію Dota 2. URL: playua.net/zaversheno-ukrayinsku-lokali- 
zatsiyu-dota-2/ (дата звернення: 14.09.2020).
8.	Schäler R. «Localization». In: Routledge Encyclopedia of Translation Studies, Baker M. and 
Saldanha G. (Eds.), second edition. 2007. P. 157–161.

Список джерел
1. Dota 2, ver. 7.27. URL: store.steampowered.com/app/570/Dota_2/

References
1.	Ahmanova O. S. Slovar’ lingvisticheskih terminov (Dictionary of linguistic terms). Moskva: 
Sovetskaya Enciklopediya, 1966. 608. Print.
2.	Gilyarevskij R. S. Inostrannye imena i nazvaniya v russkom tekste (Foreign names and titles in
Russian text). Moskva: Vysshaya shkola, 1985. 303. Print.
3.	Podol’skaya N. V. Slovar’ russkoj onomasticheskoj terminologii (Dictionary of Russian ono- 
mastic terminology). Moskva: Nauka, 1988. 192. Print.
4.	Ryukova A. R., Filimonova E. A. Perevod imyon sobstvennyh pri lokalizacii mul’tiplatfor- 
mennyh komp’yuternyh igr (Translation of proper names when localizing multiplatform com- 
puter games). Vestnik Bashkirskogo Universiteta. 2016. Т. 21. № 4. 968–973. URL: cyber- 
leninka.ru/article/n/perevod-imen-sobstvennyh-pri-lokalizatsii-multiplatformennyh-kompyuter- 
nyh-igr/viewer
5.	2019 Essential Facts About the Computer and Video Game Industry. URL: theesa.com/wp- 
content/uploads/2019/05/ESA_Essential_facts_2019_final.pdf
6.	2019 Year In Review Digital Games and Interactive Media. URL: superdataresearch.com/ 2019-
year-in-review/
7.	Zaversheno ukrayins’ku lokalizatsiyu Dota 2. URL: playua.net/zaversheno-ukrayinsku-lokali-
zatsiyu-dota-2/
8.	Schäler R. “Localization”. In: Routledge Encyclopedia of Translation Studies, Baker M. and 
Saldanha G. (Eds.), second edition. 2007. 157–161. Print.

List of Sources
1. Dota 2, ver. 7.27. URL: store.steampowered.com/app/570/Dota_2/


THE TRANSLATION PECULIARITIES OF PROPER NAMES IN A VIDEOGAME
«DOTA 2»
Tetiana Kushnirova
     Germanic Philology and Translation Department, National University “Yuri Kondratyuk Pol- 
tava Polytechnic”, Poltava, Ukraine.
Maksym Domarenko
     Germanic Philology and Translation Department, National University “Yuri Kondratyuk Pol- 
tava Polytechnic”, Poltava, Ukraine.
Abstract
     Background: In our rapidly globalizing world video games require high-quality localization 
for variety of recipient cultures. Such task may cause different problems. One of them is a translation 
of proper names into various languages. This article gives an insight into this problem through an 
analysis of Ukrainian localization of Dota 2, specifically the translation of proper names of its playable 
characters.
     Purpose: is to review and demonstrate methods, which may be used to translate proper names 
in video games, as well as to show mistakes made by translators performing such task and give an 
evaluation to the quality of an existing localization.
     Results: The analysis presented in this article shows how transcription, transliteration, calquing, 
transposition and contextual substitution were used to translate proper names of playable characters 
in Dota 2. Alongside with examples of successful translation, it also demonstrates numerous mis- 
takes such as: loss of important information meant to be conveyed, examples of proper names that 
violate the principles of euphony, etc.
     Discussion: Given analysis sheds some light on methods used to translate proper names and 
accompanying problems. Nevertheless, more researches should be performed in order to review 
numerous existing Ukrainian localizations of other games with an end goal to provid e the know- 
ledge required to improve future ones.
Keywords: Dota 2, localization, videogame, proper names, transcription, transliteration.
     Vitae. Tetiana Kushnirova is a Doctor of Philology, Professor of Germanic Philology and 
Translation Department at National University “Yuri Kondratyuk Poltava Polytechnic”. Her areas 
of research interests include literary theory, literary history, literary translation.
Correspondence: kuta2608@gmail.com
     Vitae. Maksym Domarenko is a Master’s student of Germanic Philology and Translation De- 
partment at National University “Yuri Kondratyuk Poltava Polytechnic”. His areas of research in- 
terests include linguocultural studies, translation and interpretation studies.
Correspondence: wigglyfern@gmail.com
  Надійшла до редакціїї 02 жовтня 2020 року. 
Рекомендована до друку 19 жовтня 2020 року.








