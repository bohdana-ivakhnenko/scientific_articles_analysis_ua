Лінгвістичні студії. №40(2)/2020

Алла Болотнікова
ORCID: https://orcid.org/0000-0003-4781-7475
Юлія Гунченко
ORCID: https://orcid.org/0000-0003-1980-137X

DOI 10.31558/1815-3070.2020.40.2.3 
УДК 81’26:177.1

КЛИЧНИЙ ВІДМІНОК
ЯК МОВНИЙ ІНДИКАТОР УВІЧЛИВОЇ АДРЕСАТНОСТІ

     У статті розглянуто комунікативно-прагматичні особливості вживання кличного від- 
мінка як мовного індикатора вираження категорії ввічливості в українській мові. Доведено, 
що кличний відмінок виражає значення привернення й підтримання уваги. Обґрунтовано 
вживання кличного відмінка, зумовленого реалізацією стратегій позитивної й негативної 
ввічливості та комунікативно-прагматичними пресупозиціями. Окреслено, що кличний відмі- 
нок є особливим засобом репрезентації адресата: демонстрування поваги та респекту, а та- 
кож солідарності, паритетності, доброзичливості, щирості, емоційності та інтимності.
     Ключові слова: кличний відмінок, категорія ввічливості, пресупозиція, гоноративні 
адресиви, партикулярні адресиви.

    Дослідження вербальної поведінки комунікантів демонструє, що мовні інди- 
катори репрезентують різноманітні зразки мовленнєвих актів, зокрема кличний 
відмінок. Перспективним видається аналіз субстантивної індикації адресатно- 
сті, вираженої кличним відмінком. У сучасній мовленнєвій комунікації відбува- 
ються зміни не тільки форми адресатності, але і її вираження – кличного відмінка. 
На думку В. Є. Гольдіна «у процесі зміни суспільного устрою, коли з’вляються 
нові соціальні стосунки, звертання не можуть не змінюватися, адже багато з 
них покликані відбити власне структуру суспільства, склад його соціальних р о- 
лей. На політичній арені суспільства з’являються нові суспільні зразки, нові со- 
ціальні прошарки стають стражами норм поведінки. Відбувається укріплення 
нових звертань, і навколо них розгортається наполеглива боротьба» (Гольдин 
91). Зокрема, в українській мові О. Єсперсен у своїй фундаментальній праці
«Философія граматики» зазначає, що кличний відмінок «має особливу форму, а 
тому повинен вважатися окремим відмінком. Проте в більшості мов він збіга- 
ється з називним відмінком, і тому не потребує окремої назви. Кличний відмі- 
нок там, де він існує, вказує на те, що іменник ужитий як друга особа і що він 
стоїть поза реченням або сам утворює речення. Він має точки перетину з нака- 
зовим способом; про нього можна також сказати, що він виражає спонукання» 
(Есперсен 211).
    Кличний відмінок у відмінковій парадигмі української мови досліджували 
О. К. Безпояско, І. Р. Вихованець, К. Г. Городенська, Н. С. Костусяк, М. Я. Плющ, 
В. М. Русанівський, М. С. Скаб та інші. І. Р. Вихованець зауважує, що аналізо- 
вана грамема перебуває у складних відношеннях із категорійним в ідмінковим 
значенням, оскільки «первинне індивідуальне значення кличного становить склад-


не об’єднання первинних індивідуальних значень інших відмінків і супровідного 
невідмінкового значення» (Вихованець 166). Український дослідник апелятивів 
М. С. Скаб опрацював ідею двох найважливіших типів вживання вокатива, що
«найповніше втілюють семантичні і синтаксичні особливості грамеми» (Скаб 
62). Перший тип за допомогою кличного відмінка і наказового способу дієслова 
індикує ввічливу адресатність, наприклад: Заспівай (заспівайте) нам, Тарасе! 
Зроби (зробіть) кави, Ольго! Напиши (напишіть) листа мамі, Тетяно! тощо. 
Другий тип вживання вокатива ґрунтується на апелюванні як засобові підтр и- 
мання уваги співрозмовника (Скаб 62). Н. С. Костусяк здійснила комплексне до- 
слідження грамеми кличного відмінка, вокатив розглядає на тлі синтаксичного 
рівня мови, обґрунтувала його первинні та вторинні семантико-синтаксичні, фор- 
мально-синтаксичні й комунікативні ознаки, вказала на внутр ішню та зовніш- 
ню транспозицію кличного відмінка (Костусяк). На сьогодні актуальним є ґрун- 
товний аналіз статусу й функціюння кличного відмінка як мовного індикатора 
ввічливої адресатності.
    Мета статті полягає в аналізі специфіки вживання кличного відмінка як ін- 
дикатора вираження увічливої адресатності. Мета статті передбачає розв’язання 
завдання схарактеризувати кличний відмінок в межах категорії ввічливості та з 
огляду на прагматичні пресупозиції.
    Об’єктом дослідження є кличний відмінок як індикатор вираження ввіч- 
ливості, предметом – реалізація ввічливої адресантості в українській мові.
    Джерелом фактичного матеріалу були твори української літератури, 
епістолярій, контент ЗМІ, довідники з етикету, розмовники. Мета статті й спе- 
цифіка об’єкта зумовили вибір методів і прийомів дослідження, які поєднують 
власне лінгвістичний аналіз з інтерпретуванням специфіки одиниць як прагмем: 
описовий метод для визначення функційного навантаження кличного відмінка 
загалом та його граматичних значень зокрема.
    Наукова новизна одержаних результатів полягає в тому, що з’ясовано 
роль кличного відмінка у вираженні ввічливості адресатності. Теоретичне зна- 
чення дослідження виявляється в тому, що його узагальнення поглиблюють за- 
сади комунікативної та функційної граматики. Практичну цінність статті ви- 
значає те, що її результати можуть бути використані під час викладання таких 
нормативних курсів: «Основи теорії мовленнєвої комунікації», «Міжкультурна 
комунікація», «Лінгвокультурологія».
    Кличний відмінок є виразною українською словоформою, хоча і належить 
до «периферійних грамем морфолого-синтаксичної категорії відмінка, що в мор - 
фологічному плані входить як сьомий компонент до відмінкової парадигми од- 
нини і множини з її диференційованою сукупністю флексій і валентно поєднана 
з дієслівними формами наказового способу другої особи та вир ажає пер винну 
семантико-синтаксичну ускладнену функцію адресата мовлення – потенційного 
суб’єкта дії» (Теоретична морфологія української мови 79).
    У сучасній українській мові є іменникові форми, які характеризуються з а- 
гальною адресатною семантикою і мають специфічне функційне навантажен- 
ня – позначають адресата мовлення, тобто на семантичному рівні є виразником


відношення мовець–адресат. Ці відношення репрезентує кличний відмінок, який 
реалізує волю мовця у сфері комунікативної дистрибуції, відповідно до якої ко- 
мунікативний суб’єкт наділений статусом прагмасемантичного адресата. Функ- 
ціонування кличного відмінка, як зазначає О. К. Беспояско, «пов’язане з фор му- 
ванням особливого типу адресатно-суб’єктної функції, що поєднує в собі нети- 
пові для семантико-синтаксичної організації речення ознаки семантеми адр еса- 
та – потенційного суб’єкта дії» (Беспояско 27). В українській мові саме кличний 
відмінок є мовним індикатором увічливої адресатності. Граматичне значення 
кличного відмінка реалізується властивою йому особливою синтаксичної функ- 
цією – звертання, яке «посідає одне з провідних місць у комунікативній співпра- 
ці адресанта й адресата і виражає високу прагматичну спрямованість на адресата, 
створюючи ефект його присутності» (Баландіна 80): Вам ось тут кава, Олеже 
Юрійовичу, Вас це підбадьорить. Тобто, звертаючись до адресата, мовець імплі- 
кує встановлення контакту саме з ним, уживаючи відповідні мовні індикатори.
    Увічливі адресиви в процесі комунікації маркують соціальні й міжособис- 
тісні взаємини співрозмовників. Вибір індикаторів увічливої адресації в р ізних 
сферах мовленнєвих контактів зумовлений прагматичними пресупозиціями. Та- 
кими пресу позиціями, на думку В. І. Карасика, є соціальна приналежність учас- 
ників спілкування, їхній соціальний статус, який виражається у значенні слів, що 
вживаються у функції звер тання і вказують на позицію особи в соціальній ієр ар- 
хії (Карасик 94). Вибір тієї чи іншої форми звертання сигналізує пр о те, у яких 
взаєминах перебувають комуніканти: офіційних, дружніх, родинних тощо. На ви- 
бір формиспілкування впливають ситуація (офіційна, неофіційна, напівофіційна); 
рівень знайомства співрозмовників (незнайомі, малознайомі, знайомі); ставлен- 
ня до співрозмовника (увічливе, шанобливе, нейтрально-ввічливе, фамільярне, 
товарисько-неофіційне тощо); характеристика мовця і адресата; місце (удома, на 
вулиці, на зборах) і час спілкування. В. Д. Шинкарук з-поміж пресупозицій ви- 
окремлює роль мовців у мовленнєвому акті, ступінь психологічної близькості 
чи соціальну дистанцію (Шинкарук 6). Н. Ф. Баландіна зазначає: «пресупозицію 
вживання прагматичного кліше звертання формує: а) намір мовця пр ивер нути 
увагу адресата шляхом його відбору тієї чи іншої предметної ситуації на р оль 
референта, б) він знає, що, якщо цього не зробити, увага не буде привернена 
або, хоч і вдасться її привернути, то в когось іншого, а не в обраного спеціально» 
(Баландіна 81): Шановна пані, пройдіть, будь ласка, вперед! Отже, суть адр еси- 
вів полягає у виокремленні адресата з групи осіб, привернення його уваги, уста- 
новлення з ним контакту і можливе подальше його підтримання. Л. П. Рижова 
наголошує, що важлива роль належить «віковим і позиційним пресупозиціям. На 
основі цих пресупозицій виокремлюють нейтральні і неофіційні форми звертан- 
ня, що зумовлює реалізацію звертанням соціально-регулятивної функції» (Ры- 
жова 116). Отже, під час вибору мовного індикатора мовець керується соціо- 
біологічним «паспортом» адресата: а) соціальний статус («вищий» – «нижчий»,
«нижчий» – «вищий», «рівний» – «рівний»); б) ситуація спілкування (офіційна – 
неофіційна); в) рівень знайомства (знайомий – малознайомий – незнайомий); 
г) вік; ґ) стать; д) тональність спілкування (висока – нейтр альна – фамільярна).


Залежно від соціо-біологічного «паспорта» до однієї і тієї самої особи можна 
звертатися шановний пане, пане директор тощо. Урахування мовцем «моделі 
адресата» (за Н. Д. Арутюновою) уможливлює вибір мовних індикаторів, які 
дають йому право задовольнити пресупозицію адресата, налагодити взаємодію 
або підтримувати її на відповідно встановленому рівні. Виявлення розбіжностей 
у соціальному й ситуативно-рольовому статусі учасників інтеракції є комуніка- 
тивно значимим і фіксується в мові та мовленні (Карасик). Ознака рольової рів- 
ності / нерівності знаходить яскраве віддзеркалення в способі апеляції до однієї 
особи та в лінгвальній індикації адресатності. Знання прагматичних пресупози- 
цій, конвенцій і правил спілкування та національної специфіки мовного етикету 
дають змогу адресантові досягти бажаного результату комунікації: Пане Оле- 
же, підготуйте будь ласка звіт (я – Вам – тут – тепер адр есую повідомлення, 
знайомому, шанованому, в офіційній обстановці та ввічливій тональності). За 
кожною такою ситуацією закріплені відповідні мовні індикатори, які репр езен- 
тують увічливу адресатність та маркують реакцію на поведінку інших людей. 
Ситуація спілкування (офіційна – неофіційна) і рольові атрибути мають найбіль- 
ший вплив на функціювання мовних індикаторів адресатності (Баландіна, Бо- 
лотнікова, Ożóg та інші). Офіційна ситуація спілкування передбачає вживання 
конвенціональних мовних індикаторів, тоді як нейтральна, а ще більшою мірою 
фамільярна, передбачають варіювання індикаторів адресатності, створення пев- 
них ситуативно визначених моделей, позначених емоційністю, індивідуальністю, 
оказіональністю. Запропоновано систематизувати адресиви за такими критерія- 
ми: 1) ситуація спілкування (від офіційної до неофіційної); 2) рівень ідентифіка- 
ції адресата (від загального до конкретного); 3) сфера і частота вживання мов- 
ного індикатора (від вужчої до ширшої). Тобто чим більше мовець знайомий з 
адресатом, тим він послуговується більшим вибором мовних засобів вираження 
ввічливої адресатності.
    Отже, до факторів, які впливають на вибір увічливого адресива, зарахова- 
но: характеристику позиції мовця й адресата, постійні соціальні р олі (соціал ь- 
ний статус, вік), характер комунікативної взаємодії, симетричність / асиметрич- 
ність рольової ситуації, рівень знайомства, рівень освіти і культури спілкування. 
Отже, важливою для дослідження є відповідь на питання, яка існує кореляція між 
соціо-біологічним «паспортом» і ввічливим адресивом. Фонові знання є ва жли- 
вим фактором та орієнтиром для мовця в межах увічливої адресатності. Крім 
того, вони переплітаються зі знанням національно-культурної особливості кате- 
горії ввічливості. Саме це суттєво впливає на вибір мовного індикатора вира- 
ження ввічливої адресатності. За переконливим твердженням Я. К. Радевича-
Винницького, «у мовах існують загальні іменники, що вживаються для називання 
та / або звернення. Ці іменники або словосполучення, у яких іменник є голов- 
ним словом – семантичним і граматичним центром. Такі іменники поділяються 
на дві категорії: слова-індекси і слова-регулятиви» (Радевич-Винницький 98– 
100). До слів-індексів учений зараховує слова, що вказують на соціальний статус 
мовця (вік, стать, рід занять, вчений ступінь, знання, ранг, сан, титул), до слів - 
регулятивів – адресиви пан / пані, добродій / добродійко, колега тощо. Саме вони


«регулюють взаємини між співрозмовниками відповідно до мовно-етикетних 
стандартів і норм, узвичаєних у певному суспільстві, його територіальній чи со- 
ціальній складовій» (там само). О. М. Миронюк здійснила комплексне дослі- 
дження лексичних засобів вираження ввічливості в українській мові, зокрема 
проаналізувала звертання в сучасній українській мові, з -поміж яких виокрем- 
лює: терміни спорідненості та свояцтва; звертання пан / пані / панове; звертання 
добродію / добродійко / добродії; звертання товаришу / товаришко / товариші; 
звертання колего / колеги; розглянула функціонування звертань громадянине, 
друже та звертання на ім’я та по батькові (Миронюк). К. Ожуг на матеріалі 
польської мови виокремлює дві групи адресивів: ужиті в офіційній ситуації та 
неофіційній ситуації (Ożóg 62–64). Уміння використовувати ввічливі адресиви 
відповідно до мовленнєвої ситуації є виявом комунікативної компетентності. 
У межах ввічливої адресатності виокремлюємо гоноративні адресиви й пар ти- 
кулярні адресиви.
    Гоноративні адресиви кваліфікуємо як стійкі кодифіковані засоби, цілісні 
й неподільні одиниці у відповідному контексті, що виконують специфічну го- 
норативну функцію. У межах увічливої адресатності мовець подекуди не може 
їх замінити іншими лінгвальними одиницями без порушення інтенції, вони є 
більш стереотипними, клішованими: а) пан / пані / панно / добродій / добродійка; 
б) пан / пані + ім’я / прізвище: пане Степане, пані Маріє; в) пан / пані + титу- 
латура: пане Президенте, пане міністре; г) ім’я та по батькові Надіє Петрівно, 
Уляно Петрівно. Гоноративні адресиви полегшують процес встановлення, під - 
тримання комунікативного контакту в офіційній / неофіційній сфері мовленнє- 
вої взаємодії та вживаються у звертанні до незнайомого чи малознайомого адре- 
сата і вказують на нейтральні, ввічливі, можливо, відчужені стосунки.
    Партикулярні адресиви розглядаємо як найменування осіб, взаємини яких 
позначені спільними інтересами, дружбою, родинними зв’язками. Важливою є 
думка Н. Ф. Баландіної про те, що за таких обставин «комуніканти діють у двох 
напрямах: з одного боку, вони вживають стереотипне звертання, а з іншого – 
створюють за допомогою різних мовних засобів індивідуально марковане» (Ба- 
ландіна 90). На вибір мовної формули впливає симпатія, уподобання, конкретна 
ситуація або мета. З-поміж таких висловлень: а) адресив власне ім’я; б) адреси- 
ви родинного зразка: мамо, ненько, тату, брате, сестро, сину та інші; в) адр е- 
сиви дружнього зразка: друже, подруго, приятелю, приятелько та інші; г) ген- 
дерні адресиви: хлопче, дівчино, жінко, чоловіче; ґ) адресиви оказіонально мар- 
ковані: ювіляре, переможцю, земляче та інші; д) афектоніми: жабенятко, соко- 
лику та інші.
    Отже, комунікативно-прагматичний аналіз мовних індикаторів вир аження 
ввічливої адресатності дає змогу зарахувати адресиви до мовних універ салій, 
які регулюються соціальними нормами, національно-культурною пр иналежні- 
стю. У дослідженні ввічливі адресиви розглянуто у двох планах: з одного боку, 
як висловлення, що репрезентує мовленнєвий акт звертання, з другого боку, як 
мовний індикатор, що здійснює цей мовленнєвий акт. Перспективним видаєть- 
ся детальний аналіз виокремлених груп увічливих адресивів.


Література
1.	Баландіна Н. Ф. Функції і значення чеських прагматичних кліше в комунікативному кон- 
тексті: монографія. Київ: АСМІ, 2002. 332 с.
2.	Безпояско О. К. Іменні граматичні категорії (функціональний аналіз) / відп. ред.:
Й. Ф. Андерш; АН Української РСР; Ін-т мовознавства ім. О. О. Потебні. Київ: Наукова 
думка, 1991. 171 с.
3.	Болотнікова А. П. Граматичні індикатори вираження категорії ввічливості в українській 
мові: дис. … канд. філол. наук: 10.02.01. Запоріжжя, 2018. 257 с.
4.	Вихованець І. Р. Система відмінків української мови. Київ: Наукова думка, 1987. 231 с.
5.	Гольдин В. Е. Этикет и речь. Саратов: Изд-во Саратовского ун-та, 1978. 112 с.
6.	Есперсен О. Философия грамматики / пер. с англ. Москва: Изд-во иностр. лит., 1958. 404 с.
7.	Карасик В. И. Язык социального статуса. Москва: Ин-т языкознания РАН; Волгоград- 
ский государственный педагогический институт, 1992. 330 с.
8.	Костусяк Н. М., Межов О. Г. Семантико-синтаксичні ознаки кличного відмінка. ХІІ Между-
народная конференция по функциональной лингвистике «Функционализм как основа 
лингвистических исследований»: сб. научн. докладов, Ялта, 3–7 октября, 2005 г. Симфе- 
рополь, 2005. С. 159–161.
9.	Миронюк О. М. Історія українського мовного етикету. Звертання. Київ: Логос, 2006. 167 с.
10.	Радевич-Винницький Я. К. Етикет і культура спілкування: навч. посіб. Львів: СПОЛОМ, 
2001. 224 с.
11.	Рыжова Л. П. Речевой этикет и языковая норма. Языковое общение: единицы и регуляти-
вы: межвузовский сб. науч. трудов / Калининский гос. ун-т. Калинин, 1987. С. 52–57.
12.	Скаб М. С. Семантико-синтаксичні функції українського вокатива. Мовознавство. 1987.
№ 5. С. 62–65.
13.	Теоретична морфологія української мови / І. Р. Вихованець, К. Г. Городенська. Київ: 
Унів. вид-во «Пульсари», 2004. 398 с.
14.	Шинкарук В. Д. Категорії модусу і диктуму в структурі речення: монографія. Чернівці:
Рута, 2002. 272 с.
15.	Ożóg K. Zwroty grzecznościowe współczesnej Polszczyzny mówionej (na materiale języka 
mówionego mieszkańców Krakowa). Zeszyty Naukowe Uniwersytetu Jagiellońskiego CM XIII. 
Prace Językoznawcze. Zeszyt 98. Kraków, 1990. 92 s.

References
1.	Balandina, Nadiia. Funktsii i Znachennia Cheskykh Prahmatychnykh Klishe v Komunikatyv- 
nomu Konteksti. (Functions and Meanings of Czech Pragmatic Clichés In A Communicative 
Context). Kyiv: АСМІ, 2002. 332. Print.
2.	Bezpoiasko, Olena. Imenni Hramatychni Katehorii (Funktsionalnyi Analiz) (Nominal Gramma- 
tical Categories (Functional Analysis)). Kyiv: Naukova Dumka, 1991. 171. Print.
3.	Bolotnikova, Alla. Hramatychni Indykatory Vyrazhennia Katehorii Vvichlyvosti  v Ukrainskii
Movi (Grammatical Indicators of Expression of the Category of Politeness in the Ukrainian 
Language). Diss. Zaporizhzhia, 2018. 257. Print.
4.	Vykhovanets, Ivan. Systema Vidminkiv Ukrainskoi Movy. (The System of Cases of the Ukrainian
Language). Kyiv: Naukova Dumka, 1987. 231. Print.
5.	Goldin, Valentin. Etiket I Rech. (Etiquette and Language). Saratov: Saratov U, 1978. 112. Print.
6.	Jespersen, Otto. Filosofiia Hramatyky (Philosophy of Grammar). Moscow: 1958. 404. Print.
7.	Karasik, Vladimir. Yazyik Sotsialnogo Statusa. (The Language of Social Status). Moscow: 
RAN U; Volgograd State U, 1992. 330. Print.
8.	Kostusiak, Nataliia and Mezhov, Oleksandr. “Semantyko-syntaksychni oznaky klychnoho 
vidminka. (Semantic and syntactic features of the accusative case)”. Семантико-синтаксичні 
ознаки кличного відмінка. XII Mezhdunarodnaya konferentsiya po funktsionalnoy lingvistike


“Funktsionalizm kak osnova lingvisticheskih issledovaniy”: sb. nauchn. dokladov, Yalta, 
October 3–7, 2005. Simferopol, 2005. 159–161. Print.
9.	Myroniuk, Olha. Istoriia Ukrainskoho Movnoho Etyketu.Zvertannia. (History of Ukrainian 
Language Etiquette. Vocative). Kyiv: Lohos, 2006. 167. Print.
10.	Radevych-Vynnytskyi, Yaroslav. Etyket i Kkultura Spilkuvannia. (Etiquette and Culture of 
Communication). Lviv: SPOLOM, 2001. 224. Print.
11.	Ryzhova, Liudmila. Rechevoy Etiket i Yazyikovaya Norma. (Language communication). Kali- 
nin. Kalinin U, 1987. 52–57. Print.
12.	Skab, Marian. Semantyko-Syntaksychni Funktsii Ukrainskoho Vokatyva. (Semantic and Syntac-
tic Functions of Ukrainian Vocative). Movoznavstvo. 1987. № 5. 62–65. Print.
13.	Vykhovanets, Ivan and Horodenska, Kateryna. Teoretychna Morfolohiia Ukrainskoi Movy. 
(Theoretical Morphology of Ukrainian Language). Kyiv: Pylsary, 2004. 398. Print.
14.	Shynkaryk, Vasyl. Katehorii Modusu I Dyktumu v Strukturi Rechennia. (Categories of Mode 
and Dictum in Sentence Structure). Chernivtsi: Ruta, 2002. 272. Print.
15.	Ożóg K. Zwroty grzecznościowe współczesnej Polszczyzny mówionej (na materiale języka 
mówionego   mieszkańców   Krakowa).   Zeszyty    Naukowe    Uniwersytetu   Jagiellońskiego 
CM XIII. Prace Językoznawcze. Zeszyt 98. Kraków, 1990. 92 s.

VOCATIVE AS A LANGUAGE INDICATOR OF POLITE ADRESSIVENESS
Alla Bolotnikova
     Department of General Linguistics and Foreign Languages, National University “Yuri Kond- 
ratyuk Poltava Polytechnic”, Poltava, Ukraine.
Yuliia Hunchenko
     Department of General Linguistics and Foreign Languages, National University “Yuri Kond- 
ratyuk Poltava Polytechnic”, Poltava, Ukraine.
Abstract
     Background: Language indicators represent various patterns of speech acts, including voca- 
tive. Analysis of the substantive indication of targeting, expressed by vocative is a promising topic 
for research.
     Purpose: The purpose of the article is to analyze the specifics of vocative use as an indicator 
of polite addressability expression.
Results: The article considers the communicative and pragmatic features of the use vocative
as a linguistic indicator of the expression of the politeness category in the Ukrainian language. It is 
proved   that   the   vocative expresses the importance of   attracting and   maintaining attention. 
The authors emphasize the ability of the speaker to control the communicative process through the 
vocative, implementing a pragmatic strategy of influencing the intellectual, volitional and emotional 
spheres of the addressee. The use of the vocative due to implementation of strategies of positive and 
negative politeness and communicative-pragmatic presuppositions is substantiated. It is emphasized 
that vocative is a special means of representation of the addressee: demonstration of respect and 
esteem, as well as solidarity, parity, friendliness, sincerity, emotionality and intimacy.
     Discussion: Communicative-pragmatic analysis of language indicators of expression of polite 
addressability allows to include addresses to language universals, which are regulated by social 
norms, national and cultural affiliation.
     Keywords: vocative, politeness category, presupposition, honorary addressives, particular 
addressives.
     Vitae. Alla Bolotnikova is a Candidate of Philology, Head of Department of General Linguistics 
and Foreign Languages at National University “Yuri Kondratyuk Poltava Polytechnic”. Her areas of 
research interests include functional linguistics and text linguistics.
Correspondence: a.p.bolotnikova@gmail.com.


     Vitae. Yuliia Hunchenko is a Senior Lecturer of Department of General Linguistics and Foreign 
Languages at National University “Yuri Kondratyuk Poltava Polytechnic”. Her areas of research 
interests include functional linguistics and text linguistics.
Correspondence: yuliyagunchenko@gmail.com.
  Надійшла до редакціїї 30 вересня 2020 року. 
Рекомендована до друку 15 жовтня 2020 року.








