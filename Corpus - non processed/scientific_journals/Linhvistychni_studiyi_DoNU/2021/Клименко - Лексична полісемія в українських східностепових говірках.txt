Лінгвістичні студії.
2021

Наталія Клименко
ORCID: orcid.org/0000-0002-4407-4306

DOI 10.31558/1815-3070.2021.41.27 УДК 811.161.2’282.2’373

ЛЕКСИЧНА ПОЛІСЕМІЯ В
УКРАЇНСЬКИХ СХІДНОСТЕПОВИХ ГОВІРКАХ

     Статтю присвячено аналізу динаміки семантичної структури слова в східностепових го- вірках Донеччини, що є однією з найхарактерніших рис українських говірок пізнього творення, розташованих на периферії діалектного континууму. Виявлено полісемічні східностепові но- мени та з’ясовано їх статус у системі української діалектної лексики. Розглянуто продуктивні зміни семантичної структури діалектних лексем, що спричинили її розширення ‒ метафоричне й метонімічне перенесення. З’ясовано причини й шляхи розгалуження семантичної структури слова в обстежуваних говірках. Відзначено роль експресивної оцінки при модифікації семантичної структури діалектного слова в новостворених українських говірках Донеччини.
     Ключові слова: сема, семантична структура слова, полісемія, метафоричне перенесення, метонімічне перенесення, синекдоха, діалектна лексика, українські східностепові говірки.

     Постановка наукової проблеми. Вивчення семантики діалектного слова дотепер зали- шається одним із найактуальніших завдань сучасного мовознавства. Не можна не погодитися з думкою П. Ю. Гриценка, що «семантика діалектного слова за його евристичною цінністю і складністю для пізнання має бути, хоча й досі не стала, окремим об’єктом дослідження чи хоча б рівноправним при аналізі змісту і форми слова, а не традиційно периферійним» (Гриценко 1990: 150).
     Аналіз досліджень цієї проблеми. Про необхідність розробки проблем діалектної сема- сіології неодноразово йшлося в роботах таких лінгвістів, як: С. Б. Бернштейн, М. І. Толстой, Й. О. Дзендзелівський, В. С. Ващенко, П. Ю. Гриценко, В. Д. Старичонок, Г. Л. Аркушин та ін. Дослідники справедливо наголошували на тому, що розвиток лексичної системи будь-якої мови передбачає зміни як плану вираження, так і змісту слова (Русанівський 1988: 62; Грицен- ко 1990: 150). Щодо   змін у формі вираження (лексичній системі мови), то, на думку О. О. Тараненка, «особливо “пощастило  територіально-діалектним особливостям та лексиці давніх народних промислів» (Тараненко 1973: 92), оскільки на сьогодні українська діалекто- логія налічує вже чимало розвідок, присвячених вивченню окремих тематичних груп лексики як на матеріалі старожитніх, так і новостворених українських говорів. Натомість семантика (змістова сторона діалектної мови) потребує докладного вивчення, оскільки «вся складна про- блематика семантичного поля лексеми залишалася поза спостереженнями» (Бернштейн 1986: 4).
     На сучасному етапі розвитку української діалектології питання семасіології на матеріалі різних груп лексики були порушені в працях Г. Л. Аркушина (Аркушин 2014), Г. І. Гримаше- вич (Гримашевич 2004), Т. М. Тищенко (Тищенко 2008) та інших дослідників. Однак дотепер немає чіткого уявлення про семантичні зрушення, що відбуваються в новостворених україн- ських говірках, зокрема східностепових говірках Донеччини, що й зумовлює актуальність такого дослідження. Для повноти відображення різноманітних змін у семантичній структурі діалектної лексики видається цілком умотивованим найдокладніше вивчення семантики діа- лектного слова в конкретній говірці, що дозволить помітити повторювані риси загального, установити типові моделі семантичних зрушень у різних лексемах та в майбутньому сформу- лювати загальні закони семантичного розвитку української діалектної лексики.


     Новизна дослідження полягає у спробі проаналізувати зміни в семантичній структурі діалектного слова в новостворених українських говірках Донеччини, пов’язані з метафорич- ним та метонімічним перенесеннями найменувань.
     Метою статті є аналіз явища лексичної полісемії в українських східностепових говірках. Досягнення сформульованої мети передбачало виконання таких завдань: виявити багатозначні номени в лексиці говірок Донеччини; визначити їх семантичну структуру; охарактеризувати ос- новні типи переносних значень; з’ясувати причини й шляхи розвитку (модифікації) семантичної структури слова в досліджуваних говірках; виявити статус багатозначних східностепових номенів в системі української діалектної лексики.
     Об’єктом дослідження в цій роботі є діалектна лексика українських говірок Донеччини. Лексична система східностепових говірок обрана не випадково. «Генетична неоднорідність новоствореного діалектного континууму викликала нові системні явища на всіх говіркових рівнях східностепових говірок, типовою ознакою яких стала варіативність, а також набуття нових функцій мікросистемами протиставних діалектних явищ, зокрема лексичних та грама- тичних, які склалися на території старожитніх говорів» (Фроляк 2013: 7).
     Предметом вивчення є лексична полісемія, властива українським східностеповим говір- кам Донеччини, як свідчення варіювання семантичної структури лексики новостворених українських говорів. Аналіз цього явища дозволить простежити напрями й характер семантич- них змін лексики зазначеної частини українського діалектного континууму, яка виявляється особливо нестійкою через неоднорідність походження східностепових говірок, розташування останніх на периферії українського діалектного континууму, функціонування в поліетнічній си- туації тощо.
     Ідеться про аналіз багатозначності як свідчення ускладнення семантичної структури лек- семи в межах говірки як системи. Це видається важливим для побудови в перспективі наддіалектних моделей семантичної структури конкретних діалектних назв (на матеріалі різ- них східностепових говірок), уможливить урахування й паритетність усіх сем, дозволить окреслити в загальних рисах напрями семантичних змін. Однак лише в конкретних говірках можна простежити реальні семантичні зрушення, мотивовані «як потенційними можливос- тями вихідного семантичного комплексу, так і діянням типових панлокальних моделей семантичної деривації» (Гриценко 1990: 159). Усе вищезазначене не ставить під сумнів тезу про те, що «реальну семантичну структуру лексеми ‒ як про репертуар сем і їх архітектоніку (набір певним чином упорядкованих значень) ‒ можна говорити лише на рівні окремої говір- ки» (Гриценко 1990: 153).
     Матеріал, використаний у статті, записано в діалектологічних експедиціях у населених пунктах Донецькій області протягом 1998-2013 рр. У більшості населених пунктів матеріал зібрано самим автором, однак до аналізу залучено також діалектні матеріали, записані аспіран- тами й студентами філологічного факультету Донецького національного університету імені Василя Стуса (тоді ‒ Донецького національного університету). Основним методом дослі- дження явища лексичної полісемії в східностепових говірках є описовий метод з використанням прийомів моделювання семантичної структури діалектної лексики.
     Теоретична й практична цінність результатів дослідження полягає в тому, що аналіз лексичної багатозначності в українських східностепових говірках дозволяє простежити семан- тичну місткість діалектного слова в новоствореній говірці; основні тенденції розвитку семантичної структури лексики в українських східностепових говірках пізнього творення, роз- ташованих на периферії українського діалектного континууму; закласти потенційні значення у створення наддіалектної моделі ‒ інваріантної семантичної структури аналізованої лексики, що дозволить вичленувати типові й спорадичні семантичні зміни в лексичній системі україн- ської діалектної мови.
     Дослідження лексичної системи новостворених говірок Донеччини засвідчило, що од- нією з найхарактершіших ознак цих говірок є зміни в семантичній структурі лексем, відомі іншим українським говорам (Кушмет 2014: 17; Клименко 2019: 81). Розглянемо докладніше


такі зміни, найпоширенішою з яких виявляється розширення семантичної структури слова. Маємо справу з перенесенням назви з одного предмета на інший на основі подібності між цими предметами або якихось зв’язків між ними. Залучений до аналізу фактичний матеріал дозволяє як найбільш продуктивний спосіб визначити метафоричне перенесення. Така полісемія може бути як внутрішньосистемною, так і позасистемною, тобто виникати при перенесенні назви з од- нієї терміносистеми до іншої (Шматко 2014: 77‒78).
     Серед діалектної лексики східностепових говірок знаходимо слова вузьколокального вжитку, що стали такими через розвинення додаткового значення на основі подібності між певними реаліями. Причому ця схожість може бути різною: за формою, за кольором, за приз- наченням, за враженням, за поведінкою, за функцією тощо.
     Так, перенесення назви на основі функціональної подібності між денотатами можна простежити, характеризуючи семантичну структуру східностепових лексем: мáмка ‒ крім за- гальновідомого значення “мати  (СУМ 4: 615) набуває в частині східностепових говірок, розташованих на узбережжі Азовського моря, ще й значення “велика хижа риба роду окунепо- дібних, яка містить багато ікри й живе в прісній та морській воді  (Бз НА); тóрбочка ‒ крім значення “вид дорожнього мішка, що його носять звичайно за плечима , відомого всім східно- степовим говіркам, як і літературній мові (СУМ 10: 200), подекуди набуває значення “кишеня, яку жінки носили під фартухом для зберігання дрібних речей  (Роя), тобто може входити й до семантичного поля “елементи жіночого поясного одягу  разом з номенами калиетá, гамáн, га- манéц’. Порівняймо: калиетá ‒ крім значення “заст. торба для грошей , у говірці села Шахова Ясинуватського району Донецької області також побутує зі значенням “кишеня, яку жінки но- сили під фартухом для зберігання дрібних речей  (Шах Яс); гамáн ‒ у деяких східностепових говірках має семантичну структуру, що охоплює значення: “сумочка для грошей , “кисет , “бу- мажник  та “кишеня, яку жінки носили під фартухом для зберігання дрібних речей  (Ів Бахм, РЯ Кост, Ол-К Кост, Вір Кост, Кл Бахм, Мик Г, Воздв, ЗК Добр, Перв Яс, Оп Яс, Красногор); гаманéц’ “т. с.  (Розд Бахм, Зв Бахм, Сів, Кр Ст).
     З-поміж інших видів метафоричних перенесень слід відзначити перенесення на основі подібності за формою. Наприклад, назва киес’л’áк у досліджуваних говірках зафіксована не- рідко у двох значеннях ‒ “згусле кисле молоко  і “кефір, густий поживний напій, який виготовляють із молока спиртовим і молочнокислим бродінням  (Красногор, С, Бл Амв, Кор- сунь, Петр П), друге з яких є, очевидно, перенесенням назви з одного предмета на основі подібності за формою. Порівняймо: а киес’л’áк ти неи купл’áла / йак булá в магаз’íн’і (?) // (С)
     Назва дошч’éч’ка в деяких східностепових говірках (Новотр В, С, Вільне, Шевч ВН) ви- користовується на позначення “примітивної дошки рамкового вулика, що підставляється до вулика й на неї прилітають бджоли , “звичайної маленької дощечки з дерева, призначеної для майстрування з неї чого-небудь , “звичайної дерев’яної дощечки, що використовується на кух- ні для нарізання будь-яких продуктів . Порівняймо: це малéн’ка дошчéчка / йакá п’ідставл’áйец’:а до л’откá // пчóли прил’ітáйут’ / с’ідáйут’ на нéйі і по н’ій залáз’ат’ у л’отóк // (Новотр В) йáшч’иеч’ки ц’і із дошч’еич’όк рόбл’ат’ / шо хόчеиш можна зробúт’ // (Новотр В) без дόшч’еич’ки так неи нар’íжеиш картόшку // (Новотр В)
     Назва шúйа у говірці села Орлинське Ясинуватського району вживається на позначення як “частини тіла людини та більшості тварин, що з’єднує голову з тулубом , так і “похилого спус- ку до льоху . Порівняймо: диевúс’а / на шúйі / ступ’éн’ки крут’í / неи ступú мúмо // (Ор Яс)
     Номен йіжач’όк використовується в говірці смт Корсунь м. Єнакієве як лексичний ре- презентант сем “невеличка тварина-ссавець, спина й боки якої вкриті твердими голками  (укр. літ. “т. с.  (СУМ 4: 59)) і “металевий прилад із загнутими кінцями для витягання затонулих відер з дна колодязя  (Корсунь). Порівняймо: йа знáйу / шч’о це кόшка / но понáшому йіжач’όк // (Корсунь)
     Назва банáн у складі описової номінативної конструкції украйíн’с’кий банáн використо- вується в говірці н.п. Донське Волноваського району Донецької області не тільки на позначення довгастого солодкуватого плоду пальмоподібної тропічної рослини з величезним


листям, а й також як репрезентант семи “ревінь ‒ порівняймо укр. літ. ревінь “трав’яниста ба- гаторічна рослина з великим листям і товстим корінням; використовується в кулінарії та народній медицині  (СУМ 8: 471). Порівняймо: дýмали / шо то хр’ін / а то неи хр’ін / а р’éв’ен’ був / це назиевáйут’ у нас украйíн’с’ким банáном / бо йогó неи лúс’т’а йід’áт’ / а стóвпчиек / в’ін такúй киеслувáтий // (Кушмет-Бодаммер 2017: 93).
     До метафоричних видів перенесень за формою слід назвати й перенесення в дієслівних номенах. Наприклад, у говірці с. Єлизаветівка Мар’їнського району Донецької області слово ви́ с’в’атиет’ функціонує не тільки як репрезентант сем “надавати кому-небудь духовне звання  та “виконувати певний обряд, внаслідок якого хто- або що-небудь очищається , а є й лексичним маніфестантом семи “зробити кому-небудь суворе зауваження, догану . Уживання слова ви́ с’в’атиет’ у значенні “зробити кому-небудь суворе зауваження, догану  детерміну- вало появу в досліджуваній говірці синонімів проп’ісóчиет’, одчиехвóстиет’, ви́ с’в’атиет’ (Є М).
     До полісемічних відносимо й номен матр’όшка, що побутує в деяких східностепових говірках на позначення не тільки семи “дерев’яна мальована лялька, в яку вставляються такі ж ляльки меншого розміру  ‒ порівняймо рос. матрёшка “полуовальная полая разнимающаяся посередине деревянная расписная кукла, в которую вставляются другие такие же куклы мень- шего размера  (Ожегов 1999: 852). У говірці села Єлизаветівка Мар’їнського району Донецької області назва матр’όшка функціонує ще й зі значенням “хустка, переважно з тонкої вовни, квітчаста, яку жінки старшого віку пов’язують, як на ляльці . Як бачимо, вторинне, похідне значення слова в лексиці досліджуваної говірки може розвиватися й у лексемах, що потрапили до словника говірки внаслідок активних міждіалектних контактів. Периферійне розташування східностепових говірок, близькість російських говірок, безперечно, є причиною функціону- вання в українських говірках Донеччини значної кількості росіянізмів. В українській говірці вони вже не сприймаються як запозичені, а тому їх семантична структура зазнає такого варію- вання, як і в інших власне українських назвах. Це спостерігаємо й у номені загáшниек ‒ порівняймо: у говірці н. п. Є М ця лексема функціонує зі значеннями “місце, де щось зберіга- ється  та “закутки у будовах господарського двору, де зберігаються інструменти та будівельні матеріали . У російській мові ця лексема є просторічною й має значення “місце (яу правило, в одязі, на собі), де щось зберігається, заховано  (Ожегов 1999: 483).
     Іншу мікрогрупу переносних метафоричних найменувань, що є вторинними номенами в східностепових говірках унаслідок перенесення назви з одного предмета на інший за призна- ченням, утворюють назви: кобурá ‒ у східностепових говірках це слово може бути не тільки репрезентантом сем “шкіряна торбина біля кавалерійського сідла  і “футляр для пістолета , як в інших українських говорах та літературній мові (СУМ 4: 201), а й семи “капюшон  (Є М). Порівняймо: йа дошч’ý неи бойýс’ / на голов’í кобурá / самá в бýр’ц’і / і пор’áдок // (Є М).
     Номен бýрка в обстежуваних говірках характеризується розлогою семантичною струк- турою: “1) старовинний верхній довгополий чоловічий одяг з домотканого грубого сукна з відлогою; 2) накидка без рукавів з відлогою від дощу; 3) брезентовий плащ з відлогою  (Омельченко, Клименко 2006: 16). Порівняймо значення слова бýрка в літературній мові: “повстяний безрукавний плащ або накидка з козячої вовни (переважно   на Кавказі)  (СУМ 1: 258). Як свідчать вищезазначені матеріали, слово бýрка є семантичним діалектизмом у всіх східностепових говірках, а в частині досліджуваних говірок (Св В, Бл В, Бз НА, Петр П) семантична структура номена зазнала подальших модифікацій в напрямку перенесення назви на основі подібності за призначенням та формою.
     До інших типових видів метафоричних перенесень відносимо приклади перенесення за кольором. Наприклад, назву р’áбчик “моряцька смугаста спідня сорочка, звичайно трико- тажна  (М-Кач НА, Коз НА) ‒ пор. укр. літ.: рябчик “1) лісовий птах родини тетерукових з рябим оперенням; 2) (Fritillaria, L.) рід багаторічних трав’янистих рослин родини лілійних з квітами різного забарвлення, переважно з рябим малюнком  (СУМ 8: 921).


     На особливу увагу в новостворених говірках заслуговують перенесення назви з наданням експресивної оцінки. Часто це відбувається при метафоричному перенесенні з неживого дено- тата на живий. Наприклад, номен пеин’όк у досліджуваних говірках засвідчено не тільки як лексичний репрезентант семи “нижня частина стовбура дерева, яка залишилась на корені після того, як дерево зрубали, спиляли , а й на позначення семи “стара людина  (Є М, С, Мих П) Порів- няймо: а тут остáнуц’:а так’í стар’í пеин’кú / йак оцé ми / комý ми нýжн’і // (С).
     До таких же метафоричних перенесень з експресивною оцінкою належать назви: йáзва “1) рана; 2) в’їдлива людина  (в усіх східностепових говірках) ‒ порівняймо укр. розм. язва “ранка на шкірі або на слизовій оболонці (від поранення, хімічного ураження, інфекційного захворювання і т. ін.)  (СУМ 11: 627); швáбра “1) пристрій для миття підлоги, виготовлений з держака та перпенликулярно прикріпленої вузької дощечки; 2) висока людина  (в усіх східно- степових говірках) ‒ порівняймо укр. літ. швáбра “рід мітли з мачули, мотузків тощо, прикріплених до дерев’яної колодки, для миття, протирання підлоги, палуби і т. ін.  (СУМ 11: 426); мазнúц’а “1) посуд з розведеною глиною для мазання; 2) жінка в забрудненому одязі  (Красногор, С, Мих П) ‒ пор. укр. літ. мазнúця “посуд для дьогтю  (СУМ 4: 595). Наприклад, вонú приейíхали дес’ в об’íд / а йа й неи знáла / шо вонú ж тут / та гр’áзна / скáжут’ / неи бáба
/ а мазнúц’а / полиевáли сáме // (С).
     Метафоричні перенесення з експресивною оцінкою в східностепових говірках можливі і в межах моделей «неживе → неживе», «живе → живе». Так, назва лапс’ордáк (лапс’ердáк, лапс’урдáк, лапсардáк) “ірон. назва будь-якого верхнього одягу  (Шах Яс, С, Св В) відома дос- ліджуваним говіркам і як репрезентант семи “старовинний довгий верхній одяг . В українській літературній мові це первинне і єдине значення (укр. літ. лапсердак “старовинний довгий верх- ній одяг польських і галицьких євреїв  (СУМ 4: 449)), а в деяких східностепових говірках воно вже втрачене (Мих П, Мар).
     До перенесення з експресивною оцінкою належить і номен кéн’д’ух, що вживається в говірках н. п. С, Зор, Корсунь як лексичний маніфестант сем “начинений свинячий шлунок  (Омельченко, Клименко 2006: 44) і “надмірно заповнений шлунок людини, яка звикла переї- дати . Наприклад, а йім н’ічόго неи трéба / абú т’íл’ки кéн’д’ухи понабивáт’ // (С). Маємо приклад метафоричного перенесення за спільністю враження, на яке накладається експре- сивне забарвлення. Порівняймо укр. літ. кéндюх “1) перший відділ шлунка жуйних тварин, у якому попередньо перетравлюється їжа; 2) начинений м’ясом і приготовлений як страва шлу- нок тварини; 3) зневажл. вайлувата людина  (СУМ 4: 140).
     До метафоричних перенесень з експресивною оцінкою відносимо також записані М. Куш- мет сільськогосподарські номени ‒ лексичні репрезентанти семи “шкідник : собац’ýра (Олексіївка ВН) і гад (Н-кат Ст, Н-петр ВН), що «передають негативне ставлення діалектоносіїв до шкідників, здатних сильно пошкодити врожай» (Кушмет-Бодаммер 2017: 109).
     Наведений матеріал дозволяє стверджувати, що метафоричні перенесення в лексиці схід- ностепових говірок відбуваються за типовими моделями і є не тільки внутрішньосистемними (в межах одного семантичного поля), а й полісистемними (належність до різних семантичних по- лів).
     Цікаво, що зменшено-пестливий варіант проаналізованої вище лексеми шúйа ‒ шúйка також є полісемічною назвою, належить до різних семантичних полів: “назви частин тіла лю- дини  та “назви їжі , але виник уже внаслідок метонімічного перенесення. Так, у говірках н. п. С, Красногор, Петр П, Мих П назва шúйка, крім загальновідомого значення, уживається також як репрезентант семи “очищена, промита й проварена гусяча шия, начинена шматочками м’яса .
     Аналіз типів лексичної полісемії в досліджуваних українських говірках підтверджує тезу Т. С. Коготкової про те, що метонімічні перенесення посідають чи не найпомітніше місце серед семантичних змін у діалектному слові (Коготкова 1977: 197). Метонімічні перенесення назв спостерігаємо в різних тематичних групах лексики донецьких говірок. Наприклад, серед лек- сем на позначення їжі, поширених у східностепових говірках, це описова назва рис з


йáблуками “рисова каша, тушена з яблуками, з додаванням вершкового масла, цукру, іноді ро- дзинок  (С, Грод, Є М, Мих П), яка виникла внаслідок перенесення назви продуктів, з яких готують страву на саму страву.
     Із сільськогосподарської лексики до метонімічних перенесень відносимо назви овс’áнка, пшонó. Так, лексема овс’áнка (в’івсáнка) в досліджуваних говірках виступає лексичним репре- зентантом сем: “вівсяна солома  (Іванівське, НК Амв, Яс Яс), “вівсяне борошно  (Іванівське, НК Амв, Яс Яс, Гр М, Микіл В, Ст-мих М, Сів, ), “вівсяна каша  (в усіх досліджуваних говір- ках). У більшості східностепових говірок назва пшонó є репрезентантом семи “крупа з проса , а в деяких східностепових говірках ще й маніфестує сему “просо (Panicum miliaceum L.)  (Андр В, Бл Амв, Н-петр ВН, Олексіївка ВН, Ст-дуб, Ст Ш, Ямп Л).
     Серед метонімічних перенесень у східностепових говірках увагу привертає назва огурцú не тільки, як репрезентант сем: “овочева городня рослина родини гарбузових із сланким стеб- лом і невеликими довгастими плодами , “довгастий зелений плід цієї рослини , а й репрезентант семи “стебла й листя огурців  (Укр НА). Порівняймо: позгр’ібáв огурцú з горóду í поапоалúв // (Кушмет-Бодаммер 2017: 70).
     До метонімічних перенесень належить і відомий багатьом південно-східним говорам но- мен йáгода, що функціонує в цій частині українського діалектного континууму як репрезентант сем “соковитий, невеликого розміру плід трав’яних та кущових рослин (загалом)  та “вишня , що свідчить про перенесення назви з цілого на частину. Подібне перенесення спостерігається і в номенах циебýл’а (С), циебýл’ка (Дер Л), з’ел’óна циебýл’ка (Ст Ш). У н.пп. Дер Л, Зол Ш, С на позначення семи “листя молодої цибулі  зафіксовані назви циебýл’а (С), циебýл’ка (С, Дер Л), з’іл’óний лук (Зол Ш), у семантичній структурі яких на перше місце виходить саме сема “лис- тя , що є свідченням метонімічного перенесення назви цілого на частину. В обстежених говірках зазначені номени вживаються і як репрезентанти семи “головка цибулі разом з листям . Подібна зміна відбувається в східностепових говірках і з номеном часничúна. Так, у говірці н. п. Уманське Ясинуватського району Донецької області метонімічних перетворень зазнала семан- тична структура назви часничúна, що лексично маніфестує не тільки сему “головка часнику , а й уживається на позначення семи “один зубок часнику (Ум Яс).
     Не менш поширеними в досліджуваних говірках є перенесення назв з частини предмета на весь предмет, тобто синекдоха. Прикладами подібних перенесень серед назв одягу є: закóт ‒ уживається як лексичний репрезент сем “відгорнутий, закочений назовні край чого- небудь (одягу, взуття, убрання і т. ін.)  і “верхній зимовий одяг рівного крою, з овечої шкіри, з широким виложистим коміром  (Н-петр ВН), стр’όпйа ‒ як репрезентант сем “вистрьопані нитки в поношеному, старому одязі  та “старий одяг  (Н-птр ВН).
     У сільськогосподарській лексиці прикладами синекдохи є: т’áпка (Бл Амв, Петр В), сапáчка (Стмйр ВН) у говірках н. п. Бл Амв, Петр В, Стмйр ВН репрезентують семи: “ручне сільськогосподарське знаряддя для підпушування ґрунту й знищення бур’яну, яке являє собою металеву лопатку, насаджену перпендикулярно на дерев’яний держак  та “жінка, яка обробляє просапані культури .
     У деяких східностепових говірках (Є В, Рівнопіль, С, Ст-дуб) уживається назва качáн як репрезентант не тільки семи “потовщене стебло суцвіття кукурудзи, на якому росте її насіння , а й “рослина родини злакових, що має грубе високе стебло та їстівні зерна, зібрані в качан  Порівняймо: ми вже посадúли качанú в ц’ом годý / йак’í там сортá / одн’í вонú / качанú та й усé // (Рівнопіль). Номен качáн, співвідносний із семою “загальна назва кукурудзи (рослина) , відомий і західнополіських українським говіркам (СЗГ 1: 214).
     До східностепових назв їжі з розширеною семантичною структурою за рахунок перене- сення назви частини на ціле належить і лексема заквáска. Так, у деяких донецьких говірках ця назва є репрезентантом сем “речовина, що викликає кисле бродіння  та “топлене незбиране молоко, заквашене сметаною  (Зл В, Новоукр, СВ НА, 7, Ол-Ор Ш, Арт Амв, Ст Ш, Гл Ст, Кум Ст).


     Висновки та перспективи дослідження. Таким чином, аналіз явища лексичної полісе- мії в східностепових говірках свідчить про активні зміни в семантичній структурі лексики новостворених говорів. З-поміж таких змін регулярним виявляється ускладнення семантичної структури відомих іншим діалектам номенів через розвиток нових значень у результаті мета- форичного чи метонімічного перенесення.
     Вищенаведені матеріали дають підстави виділити такі особливості лексичної багато- значності східностепових говірок Донеччини: частиномовна належність слова не впливає на розвиток додаткових значень (сапáчка, ви́ св’атиет ); нові значення можуть розвиватися в се- мантичній структурі як загальновідомих назв (циебýл’а, шúйа, часниечúна), так і вузьколокальних номенів (украйíнс’кий банáн); не менших зрушень зазнає семантична струк- тура східностепових назв, що потрапили до словника української говірки пізнього творення з говірок інших мов (матр’όшка, загáшниек); однаково продуктивними виявляються в обстежу- ваних говірках метафоричні й метонімічні перенесення; серед метонімічних перенесень чи не
найпродуктивнішою виявляється синекдоха (сапáчка “жінка, яка обробляє просапані куль- тури ); метафоричні та метонімічні перенесення в східностепових говірках можливі за різними моделями: «неживе → неживе», «живе → живе», «неживе → живе», «живе → неживе» ‒ і в межах різних терміносистем; особливої уваги заслуговують випадки розвитку полісемії з на- данням експресивної оцінки.
     Явище лексичної полісемії, розглянуте в межах окремих говірок, дозволяє в перспективі якнайточніше вибудувати наддіалектні моделі семантичної структури діалектних номенів для виявлення особливостей семантичного варіювання та напрями таких семантичних зрушень.
     У статті охоплено лише незначну частину номенів з модифікованою семантичною струк- турою, проте проаналізований матеріал засвідчує, що такі назви є в різних тематичних групах лексики і їх чимало. Причому зміни семантики діалектного слова передбачають не тільки роз- ширення його семантичного обсягу. Поетапний аналіз усіх змін якомога більшої кількості полісемічних назв дозволить простежити напрями й характер семантичних змін лексики за- значеної частини українського діалектного континууму.

Література
  Аркушин, Г. Л. Народна лексика Західного полісся: монографія. Луцьк: Східноєвропейський національний університет ім. Лесі Українки, 2014.
  [Arkushyn, H.L. Narodna leksyka Zakhidnoho polissya: monohrafiya. Luts’k: Skhidnoyevropeys’kyy natsional’nyy universytet im. Lesi Ukrayinky, 2014.]
  Бернштейн, С. Б. Размышления о славянской диалектологии. Славянское и балканское язы- кознание. Проблемы диалектологии. Категория посессивности. М.: Наука, 1986, 3‒10.
  [Bernshteyn, S. B. Razmyshleniya o slavyanskoy dialektologii. Slavyanskoye i balkanskoye yazykoznaniye. Problemy dialektologii. Kategoriya posessivnosti. M.: Nauka, 1986, 3‒10.]
  Ващенко, В. С. До вивчення семантики діалектних слів. Праці Х Респ. діал. наради. Київ, 1961, 17‒25.
  [Vashchenko, V. S. Do vyvchennya semantyky dialektnykh sliv. Pratsi Kh Resp. dial. narady. Kyyiv, 1961, 17‒25.]
  Гримашевич, Г. І. Структура полісемічних назв одягу в середньополіських говірках. Вісник Житомирського державного університету імені Івана Франка 14. Житомир, 2004: 163‒167.
  [Hrymashevych, H. I. Struktura polisemichnykh nazv odyahu v seredn’opolis’kykh hovirkakh. Visnyk Zhytomyrs’koho derzhavnoho universytetu imeni Ivana Franka 14. Zhytomyr, 2004: 163‒ 167.]
  Гриценко, П. Ю. Ареальне варіювання лексики. К.: Наук. думка, 1990. [Hrytsenko, P. Yu. Areal’ne variyuvannya leksyky. K.: Nauk. dumka, 1990.]
  Дзендзелівський, Й. О. Практичний словник семантичних діалектизмів Закарпаття. Ужго- род, 1958.


[Dzendzelivs’kyy, Y. O. Praktychnyy slovnyk semantychnykh dialektyzmiv Zakarpattya.
Uzhhorod, 1958.]
  Клименко, Н. Б. Локалізми в східностепових говірках Донеччини. [В]: Мовознавчий вісник 26.
Черкаси, 2019, 81‒89.
  [Klymenko, N. B. Lokalizmy v skhidnostepovykh hovirkakh Donechchyny. [V]: Movoznavchyy visnyk 26. Cherkasy, 2019, 81‒89.]
  Коготкова, Т. С. Семантические заметки (К проблеме освоения литературной лексики в со- временных говорах). [В]: Диалектологические исследования по русскому языку. М.: Наука, 1977, 194‒208.
  [Kogotkova, T. S. Semanticheskiye zametki (K probleme osvoyeniya literaturnoy leksiki v sovremennykh govorakh). [V]: Dialektologicheskiye issledovaniya po russkomu yazyku. M.: Nauka, 1977, 194‒208.]
  Кушмет, М. С. Сільськогосподарська лексика українських східностепових говірок: автореф. дис. на здобуття наук. ступеня канд. філол. наук: спец. 10.02.01. Донецьк, 2014.
  [Kushmet, M. S. Sil’s’kohospodars’ka leksyka ukrayins’kykh skhidnostepovykh hovirok: avtoref. dys. na zdobuttya nauk. stupenya kand. filol. nauk: spets. 10.02.01. Donets’k, 2014.]
  Кушмет-Бодаммер, М. С. Діалектологічний портрет Донеччини: кінець 2014 р. (сільськогосподарська лексика) Тернопіль: Крок, 2017.
  [Kushmet-Bodammer, M. S. Dialektolohichnyy portret Donechchyny: kinets’ 2014 r. (sil’s’kohospodars’ka leksyka) Ternopil’: Krok, 2017.]
Омельченко, З. Л., Клименко, Н. Б. Матеріали до словника східностепових українських говірок.
Донецьк: Вид-во ДонНУ, 2006.
  [Omel’chenko, Z. L., Klymenko, N. B. Materialy do slovnyka skhidnostepovykh ukrayins’kykh hovirok. Donets’k: Vyd-vo DonNU, 2006.]
  Русанівський, В.М. Структура лексичної і граматичної семантики. К.: Наук. думка, 1988. [Rusanivs’kyy, V.M. Struktura leksychnoyi i hramatychnoyi semantyky. K.: Nauk. dumka, 1988.] Старычонак, В. Д. Семантычная структура мнагазначнага слова ў дыялектнай мове. [В]:
Studia z filologii polskiej i słowiańskiej 22. Warszawa:PWN, 1984, 189‒195.
  [Starychonak, V. D. Syemantychnaya struktura mnahaznachnaha slova w dyyalyektnay movye. [V]:  Studia z filologii polskiej i słowiańskiej 22. Warszawa:PWN, 1984, 189‒195.]
  Тараненко, О. О. Лексична полісемія у живому мовленні села Олефірівки. [В]: Українська народна лексика: Сб. науч. работ. Дніпропетровськ, 1973, 92‒102.
  [Taranenko, O. O. Leksychna polisemiya u zhyvomu movlenni sela Olefirivky. [V]: Ukrayins’ka narodna leksyka: Sb. nauch. rabot. Dnipropetrovs’k, 1973, 92‒102.]
  Тищенко, Т. М. Дослідження семантики архаїчних лексем у діалектному просторі. [В]: Науковий вісник Херсонського державного університету. Серія «Лінгвістика»: зб. наук. пр. Херсон: Вид-во ХДУ, Вип. VII. 2008, 300‒304.
  [Tyshchenko, T. M. Doslidzhennya semantyky arkhayichnykh leksem u dialektnomu prostori. [V]: Naukovyy visnyk Khersons’koho derzhavnoho universytetu. Seriya»Linhvistyka»: zb. nauk. pr. Kherson: Vyd-vo KhDU, Vyp. VII.  2008, 300‒304.]
  Фроляк, Л. Д. Українські східностепові говірки Донеччини: монографія. Дрогобич: Просвіт, 2013.
  [Frolyak, L. D. Ukrayins’ki skhidnostepovi hovirky Donechchyny: monohrafiya. Drohobych: Prosvit, 2013.]
  Шматко, І. В. Полісемія в українській бджільницькій термінології. Українська мова 2, 2014: 75‒82.
  [Shmatko, I. V. Polisemiya v ukrayins’kiy bdzhil’nyts’kiy terminolohiyi. Ukrayins’ka mova 2, 2014: 75‒82.]


Використані джерела
  Ожегов ‒ Ожегов С. И., Шведова Н. Ю. Толковый словарь русского языка: 80 000 слов и фразеологических выражений / Российская Академия Наук. Институт русского языка им. В. В. Ви- ноградова. 4-е изд., дополненное. М.: Азбуковник, 1999.
СЗГ ‒ Аркушин Г. Л. Словник західнополіських говірок : у 2 т. Луцьк : Вежа, 2000. Т. 1-2.
СУМ ‒ Словник української мови: В 11-и т. К.: Наук. думка, 1970‒1980.

Індекс обстежених населених пунктів Донецької області
(назви населених пунктів і районів подано станом на 2020 рік)

Арт Амв ‒ Артемівка Амвросіївського району, Андр В ‒ Андріївка Волноваського району, Андр ВН ‒ Андріївка Великоновосілківського району, Бз НА ‒ Безіменне Новоазовського району, Бл Амв ‒ Благодатне Амвросіївського району, Бл В ‒ Благодатне Волноваського району, Вільне ‒ Вільне Волноваського району, Воздв ‒ Воздвиженка Покровського району, ВП ВН ‒ Вільне Поле Великоновосілківського району, Гл Ст ‒ Глинки Старобешівського району, Гр ‒ Гришине Покровського району, Грод ‒ Гродівка Покровського району, Гр М ‒ Григорівка Мар’їнського району, Дер Л ‒ Дерилове Лиманського району, Дон В ‒ Донське Волноваського району, Є В ‒ Єгорівка Волноваського району, Є М ‒ Єлизаветівка Мар’їнського району, Зв Бахм ‒ Званівка Бахмутського району, Зл В ‒ Златоустівка Волноваського району, ЗК Добр ‒ ЗолотийКолодязь Добропільського району, Зол Ш ‒ Золотарівка Шахтарського району, Зор П ‒ Зоряне Покровького району, Коз НА ‒ Козацьке Новоазовського району, Корсунь ‒ Корсунь м. Єна- кієвого, Іванівське ‒ Іванівське Бахмутського району, Красногор ‒ Красногорівка Мар’їнського району, Кр Ст ‒ Краснопілля Старобешівського району, Кум Ст ‒ Кумачеве Старобешівського району, Мар ‒ Мар’їнка, Мик Г ‒ Микитівка м. Горлівки, Микіл В ‒ Микільське Волноваського району, М-Кач НА ‒ М –Качкари Новоазовського району, Мих П ‒ Михайлівка Покровського району, Н-ап В ‒ Новоапостолівка Волноваського району, Н-бах Яс ‒ Новобахмутівка Ясинуватського району, Н-кат Ст ‒ Новокатеринівка Старобешівського району, НК Амв ‒ Нижня Кринка Амвросіївського району, Новотр В ‒ Новотроїцьке Волноваського району, Н-петр ВН ‒ Новопетриківка Великоновосілківського району, Новоукр ‒ Новоукраїнка Мар’їнського району, Ол В ‒ Оленівка Волноваського району, Олексіївка ВН ‒ Олексіївка Великоновосілківського району, Ол-Ор Ш ‒ Олексієво-Орлівка Шахтарського району, Оп Яс ‒ Опитне Ясинуватського району, Ор Яс ‒ Орлинське Ясинуватського району, Перв Яс ‒ Первомайське Ясинуватського району, Петр В ‒ Петрівка Волноваського району, Петр П ‒ Петрівка Покровського району, Рівнопіль ‒ Рівнопіль Волноваського району, Роя ‒ Роя Мар’їнського району, РЯ Кост ‒ Русин Яр Костянтинівського району, Св В ‒ Свободне Волноваського району, СВ НА – с. Сєдово-Василівка Новоазовського району, Сел ‒ Селидове, Сів ‒ Сіверськ Бахмутського району, Ст В ‒ Степне Волноваського району, Ст Ш ‒ Степанівка Шахтарського району, Стмйр ВН ‒ Старомайорське Великоновосілківського району, Ст-дуб ‒ Стародубівка Мангушського району, Ст-мих М ‒ Старомихайлівка Мар’їнського району, Укр НА ‒ Українка Новоазовського району, Ум Яс ‒ Уманське Ясинуватського району, Шах Яс ‒ Шахова Ясинуватського району, Шевч ВН ‒ Шевченко Великоновосілківського району, Ямп Л ‒ Ямпіль Лиманського району, Яс Яс ‒ Ясинівка Ясинуватськогорайону.

LEXICAL POLYSEMY IN UKRAINIAN EASTERN STEPPE DIALECTS
Nataliya Klymenko
Language Training Department, Donetsk National Technical University, Pokrovsk, Ukraine
     Background: The study of the dialect semantics remains one of the most relevant tasks of modern linguistics. At the present stage of Ukrainian dialectology, the issues of semasiology on the material of different lexical groups are raised in the research on ancient Ukrainian dialects. However, there is still no clear idea of the semantic changes that occur in the newly created Ukrainian dialects, in particular the Eastern Steppe dialects of Donetsk region, which determines the relevance of the


study.
     Purpose: The aim of the article is to analyse the phenomenon of lexical polysemy in Ukrainian Eastern Steppe dialects.
     Results: polysemantic vocabulary of Donetsk dialects is characterized by the following fea- tures: the word part-of-speech affiliation does not affect the development of additional meanings; new meanings can develop in the semantic structure of both well-known names and local names; the semantic structure of Eastern Steppe names, which came to the dialect dictionary from dialects of other languages, is also undergoing changes; metaphorical and metonymic transfers are equally pro- ductive in the dialects under study; synecdoche is perhaps the most productive among metonymic transfers; metaphorical and metonymic transfers in Eastern Steppe dialects occur according to dif- ferent models: “inanimate → inanimate , “animate → animate , “inanimate → animate , “animate → inanimate  - and within different terminological systems; cases of polysemy development with ex- pressive evaluation deserve special attention.
     Discussion: analysis of lexical polysemy in Ukrainian Eastern Steppe dialects makes it possible to trace the semantic capacity of the dialect word in a newly created dialect; main tendencies of se- mantic structure development in Ukrainian Eastern Steppe dialects of late creation; to lay down potential meanings in the creation of a superdialect model - an invariant semantic structure of the analysed vocabulary, which will allow isolating typical and sporadic semantic changes in the lexical system of the Ukrainian dialect language. A step-by-step analysis of all changes in as many polyse- mantic names as possible will allow tracing the directions and nature of semantic changes in the vocabulary of this part of the Ukrainian dialect continuum.
     Keywords: seme, word semantic structure, polysemy, metaphorical transfer, metonymic trans- fer, synecdoche, dialect vocabulary, Ukrainian Eastern Steppe dialects.
Vitae
     Nataliya Klymenko is Associate Professor of Language Training Department in Donetsk Na- tional Technical University. Her areas of research interests include Ukrainian Dialectology, lexicography, dialect textography, lexicology, semasiology, phonetics.
Correspondence: klymenko2010@gmail.com
Надійшла до редакції 20 березня 2021 року Рекомендована до друку 5 квітня 2021 року


















