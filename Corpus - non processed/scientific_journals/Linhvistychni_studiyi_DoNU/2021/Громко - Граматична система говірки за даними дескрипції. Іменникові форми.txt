Лінгвістичні студії.
2021
Тетяна Громко
ORCID: 0000-0002-4661-4302

DOI 10.31558/1815-3070.2021.41.26 УДК 81’282

ГРАМАТИЧНА СИСТЕМА ГОВІРКИ ЗА ДАНИМИ ДЕСКРИПЦІЇ: ІМЕННИКОВІ ФОРМИ

     У статті описується система іменникових форм за даними моноговіркової дескрипції української степової говірки села Піщаний Брід Добровеличківського району Кіровоградської області. Говірка як цілісна багаторівнева одиниця важлива для комплексного всебічного її ви- вчення на основі повного діалектографічного (тексто- та лексикографічного) опису репрезентує значний ряд граматичних особливостей. Дослідження граматичної системи го- вірки, і в тому числі особливостей іменникових форм, за даними дескрипції сприяє не лише уведенню до наукового обігу емпіричного матеріалу, а й лінгвістичній інтепретації всього на- бору одиниць цієї мовної системи. Практично ввесь набір релевантних структурних рис говірки, їх системні зв’язки в контекстах, що описують фонетичний, граматичний та лексич- ний рівні говіркового мовлення є фрагментом дескрипції говірки на основі текстового та лексикографічного корпусів. Подібно до інших повнозначних частин мови, іменники у формах, виявлених у говірковому дискурсі, репрезентують граматичні явища – ідіомеми. Аналіз говір- кових текстів як комунікативно зумовлених діалектних характеристик мовлення показує переваги в діагностиці спонтанних виявів у різноманітних виражальних конструкціях. Окремі словоформи та словосполучення з іменниками встановлені як реалізація морфологічних особ- ливостей говірки в процесі еліцитації при збиранні польового матеріалу. Представлені у дослідженні іменникові форми на основі текстографічних джерел поодиноко виявляють ре- левантні риси більшості українських діалектів, однак окремі граматичні ідіомеми вже на цьому етапі можна трактувати як вузькодіалектні явища. Дескрипція говірки, будучи орієн- тована в перспективі на монографічний моноговірковий опис, проєктує в застосуванні сучасних лінгвістичних дослідницьких процедур екстраполяцію моноговіркових іменникових форм у подальших діалектологічних морфологічних студіях.
     Ключові слова: діалектологія, говірка, українська степова говірка, село Піщаний Брід Добровеличківського району Кіровоградської області, моноговіркова дескрипція, граматична система, іменник, граматична категорія, граматична форма, морфологічний варіант.

1. Вступ.
     Сучасний стан діалектології як особливого розділу мовознавства потребує не лише фік- сації діалектного матеріалу для різнопланової наукової інтепретації, а й квалітативного аналізу даних ідіому та монографічного опису окремих говірок як мовних систем. Виокремлення го- вірки як цілісної багаторівневої одиниці важливе для комплексного всебічного її вивчення на основі повного діалектографічного (тексто- та лексикографічного) опису, квантитативних ме- тодів аналізу говіркових явищ з урахуванням не лише суто лінгвістичних параметрів дослідження, а й психологічних, когнітивних, прагматичних тощо, можна кваліфікувати як підгалузь діалектології – ідіомологію. Морфологічні класи самостійних слів, виявлених у го- вірковому дискурсі, репрезентують граматичні явища – морфологічні ідіомеми.
     Постановка проблеми. Моноговіркова дескрипція, що проводиться нами на матеріалі української степової говірки села Піщаний Брід Добровеличківського району Кіровоградської області, орієнтована на подолання неповноти в дослідженні мовленнєвої поведінки мовців,
© Громко Т., 2021


набору всіх одиниць цього субдіалекту та системності монографічного опису ідіому на прак- тиці у вигляді якісно нового узагальненого портрета говірки як реальної комунікативної системи. Ідеологема системності опису – сприйняття й відбиття діалектної мови як повно- цінної системи, повнота (фонетико-граматико-лексикографічний план) емпіричного матеріалу, а також сучасних лінгвістичних аспектів у застосуванні дослідницьких процедур – орієнтована на максимальний набір їх релевантних структурних рис, їх системних зв’язків тощо.
     Опис фонетичного, граматичного та лексичного рівнів говіркового мовлення є фрагмен- том дескрипції говірки на основі корпусних і лексикографічних технологій, що орієнтована в перспективі на монографічний моноговірковий опис.
     Морфологічні класи самостійних і неповнозначних слів, що виявлені в говірці, репрезе- нтують граматичні явища говіркового дискурсу. Аналіз говіркових текстів як комунікативно зумовлених діалектних характеристик мовлення показує переваги в діагностиці спонтанних виявів у різноманітних виражальних конструкціях. У процесі еліцитації встановлюється ре- алізація морфологічних особливостей говірки (Громко 2020).
     Аналіз останніх досліджень і публікацій. Дослідники діалектів, як правило, відмовля- лися від дескрипції усіх значеннєвих, функціональних та структурних розрядів службових частин мови, адже вони або дублюють літературні нормативні явища або є дещо відмінними від них (Ващенко 1957; Мукан 1961; Дроздовський 1961). Сучасні розвідки граматики діалек- тів, що проводяться на базі корпусу діалектних текстів (Делюсто 2010; Колесников 2015), звертають увагу на формальні структури та значення, «інтегральну для всього українського діалектного простору, але традиційно й незаслужено обділену увагою лакунарність» (Колес- ников 2015: 436) різних частин мови. Говірковий дискурс, на наш погляд (Громко 2019), може пояснити також периферійність морфологічних розрядів щодо літературного й діалектного узусу, і лакунарність окремих словоформ у граматичній системі говірки.
2. Виклад матеріалу
     Дескрипція говірки уможливлює її типологію на основі генетичних та динамічних мар- керів морфологічних диференційних рис. У говірковому дискурсі іменникових форм виявлено основні типи морфологічних ідіомем (явищ говірки) з погляду їх відношення до загальномов- ної та діалектної системи. Аналіз різних типів явищ, виявлених в іменникових формах, актуальний як на морфологічному, так і на інших мовних рівнях. Відтак серед морфологічних відмінностей іменника в говірці виділяються такі, що: а) зумовлені особливостями фонетики місцевих говорів; б) зумовлені історичними чинниками; в) викликані різними напрямками індукції (граматичної аналогії).
     Категорія роду має міжпарадигматичні переходи, що як явище, за свідченням дослідни- ків української діалектної мови: «охоплює змінювані і незмінювані субстантиви» (Колесников 2015: 200); наявність у парадигмі граматична форма двох родів, при чому «одна з них загаль- новідома, а друга – нова, місцева» (Дроздовський 1962: 14) і традиційно кваліфікується як паралелізм (хитання у роді).
Хитання в роді іменників, зафіксованих у говірковому дискурсі, відзначено в межах:
     а) І і ІІ відміни ч. р. і ж. р. з різною спрямованістю переходу (л’ітр (|л’ітир) – дв˙і |л’ітр’і, грам – н’і г|рами, негр – йак |н’егра, у |н’егри ĭ|койіс’, о|л’ійа – т|рохи о|л’ійу, |тона (тонна) –
|ц’ілиĭ тон зиер|на, диефте|р’ійа – д’іфт’і|р’ітом периебо|л’іў, ма|куха – ма|шина ма|куху,
|Вал’ка – стройіў з |Вал’ком;
     б) ІІ і ІІІ відміни між ч. р. і ж. р. з різною спрямованістю переходу (о|л’ійа – трохи о|л’ійу, ус’а |роскош – на та|киĭ |роскош; Си|б’ір – Си|б’ір’, тайа Си|б’ір, Пут’ – по|йіду Пу|т’ойу, пут’ – сво|йім пу|т’ом, та|ка йі|йі пу|т’а; па|рал’іч – па|рал’іч |била; м|йакуш – на са|м’і м|йакуш’і, пош|това банде|рол’ – загра|н’іч˙ниĭ бандеи|рол’, ниес|т’іраниĭ т’ул’ – гар|нен’ка т’ул’, муз’киĭ шам|пун’ – пах|н’уча шам|пун’);
     в) ч. та с. р. ІІ і ж. р. за аналогією до ІІІ і І відмін (прошло|годн’іĭ по|лин’– по|лин’у ўсе порос|ло к|рижмо – кла|дут’ к|рижму, п|рем˙ійа – де мо|йе п|ремйа, шоў – поагане шво, |дишел’ –


|дишло – |дишл’а). Зміна роду різною мірою зумовлює зміну морфологічної та синтагматичної парадигми говіркового дискурсу: напр., у знах. відм. одн. ўс’а |жизн’а проĭш|ла; глад’ |т’іки за шерс|тойу.
     Граматична категорія роду в іменниках пов’язана з лексико-граматичним розрядом істот і осіб (істот / неістот, осіб / неосіб) є номінативна, адже творить кореляції формальними засо- бами «як формантної частини, так і твірних баз» (пор. (Колесников 2015: 202]): |л’ікар, ўрач˙,
|дохтор – |л’ікар’ка, ўра|ч˙иха, |дохтор’ш˙а, |докторка, докто|риц’а), а також семантики похід- них (агро|номка, агро|номиха, голо|виха, голо|вовиха, придс’і|датеил’ка, придс’і|дател’ш˙а, брига|дирка, брига|дир’ш˙а, ди|ректорка, ди|ректор’ш˙а – жінка з посадою або дружина чоло- віка за його посадою).
     Лексико-граматичний розряд істот / неістот у формах знах. відм. виявив високу лексика- лізацію цієї риси, напр., |дойат ко|рови, |випасла кози, гу|л’али ў м|йач˙, |майіш |д’іти/ |майіш к|лоп’іт, але л’убл’у ко|рову і опор’а|дила сви|н’у, по|порала кур’|ч˙ат, догла|дала ку|реĭ. Спосте- режена дослідниками назв тварин «стара форма знахідного – називного» (Дроздовський 1961: 16-17) уживається в цих випадках частіше (нажи|ни кур|ч’ата, |гуси ни гуоду|вала), ніж новіша паралельна форма родового – знахідного для назв людей (ска|зат’ за чу|ж’і |д ’іти (пор. (Де- люсто 2010: 49, 76; Жилко 1966: 83), а також неістот (ку|сок не |йіла, |хоч˙им ку|пит’ |сахар, зату|лила рот, ўд’іла св’ітир, сп’і|вайім |п’існ’і; нап’і|ч˙атала доку|мента, |диўл’ац’:а теілеі|в’ізора, |куклу ку|пили, рошка|жи |кажоч˙ку, |носа роз|биў, нава|рили коам|пота/ бор’ш˙|ч˙а. В увиразненні чи стиранні диференціації назв істот / неістот як процесу в говірко- вому мовленні вбачається посилення функціональної взаємодії знах., наз. і род. відм. іменника. Специфіка реалізації категорії числа в говірці, як і в більшості укр. діалектів (див., на- приклад (Поповський 1989; Ващенко 1957), пов’язана із збереженням форм двоїни наз.-знах.- кл. відм. при числівниках два-чотири, як «рудиментів двоїни варіантних до літературних нор- мативних» (Колесников 2015: 207), поширена у варіантних формах двоїни ч. р. і ж. р. іменників ІІ та рідше І відміни: два с|вата, два порт|фел’а, два класи, два кала|ч˙а, три червонц’і, три
|н’емц’а, три |сина, три дн’а, два |года, три м’іс’ац’і, дв’і п’ід|вод’і, три |хат’і, ч’і|тир’і
|л’ітр’і, дв’і с|ваĭб’і), що свідчить про резистентність говіркового мовлення до інодіалектних впливів. Простежена в говірковому дискурсі й тенденція до втягування в словозміну за числом сингулятивних, необчислюваних іменників: ку|пила два х|л’іба, понадойі|дали ц’і молоч|ки, пи|л’аки л’і|тайут’, понаготоў|л’али холо|ц’:і, ки|даĭ ц’і по|л’ітики, кра|с’ів’і |д’ецтва, а також незмінюваних – по |рад’івах |чули, у |рад’ів’і ка|зали, ў к’і|н’і бу|ли, на так|с’ах розйі|жайуц’а, ў гал’і|фах хо|дили, у райо|нов’і (райвно) прац’у|вала, по жепе|есах (система навігації «GPS») ди|виўс’, на Ем|тес’і (МТС) робиў, три С|тойі (CТО) на ў|йезд’і ў |город. При звертанні до батьків, старших та поважних людей або при їх називанні іменники набувають синтагматич- ного оточення (займенники та дієслова набувають форми множини (пап/ ви |йіли?; мам/ ви ĭ|дете?; йак |тато с|кажут’; м’іл’іц’і|нер при|ходили; у|читил’ ка|зали, бу|галтер перешч’і|тали), однак при буденному (з 80-90 рр. до батьків) чи зневажливому як вторинному значенні – форми однини (ма!/ даĭ во|ди; па!/ х|вате ме|не у|ч’іт’/ оцс|тан’; ба!/ даĭ г|рош’і; ти миен’і ди|тина по го|дах; си|нок ти!). Отже, окрім парадигматичних, категорія роду та числа може виражатися синтагматичними засобами.
     Словозміна іменників презентує в говірковому дискурсі ряд процесів, що можуть впли- вати на різні типи відмінювання. Основні з них спостерігаються в перерозкладі типів відмін за твердістю / м’якістю фінальних приголосних основ і усуненням питомо українських чергу- вань при словозміні.
     Так, зафіксоване пом’якшення [р] в іменниках ІІ відміни незалежно від групи (ба|зар’, заў|гар’, цар’, кип|тар’, ди|мар’, бук|вар’, мага|зин «Багатир’» (пор. (Ващенко 1957)), що ква- ліфіковане В. П. Дроздовським як «давня м’якість [р] в абсолютному кінці слова та в кінці складу <…>, а новітній м’який [р’] зберігається і в непрямих відмінках, насамперед в родо- вому та орудному однини» (Дроздовський 1961: 90-91): ма|гара, |сахар’а, гек|тара, ди|кар’ом, Коб|зар’ом, пово|дирем – та інших відмінках: кома|рами, калита|ром.


Переважають форми з усуненням другої палаталізації в іменниках І відміни – |дошк’і,
|киц’к’і, |ручк’і, у д|веркі, |Ол’г’і, ў|ч’ітиел’к’і, на но|г’і, а також явище чергування [г’], [к’], [х’] // [з’], [ц’], [с’] не зафіксоване навіть у носіїв з впливом літературної мови або у вживанні в говірковому дискурсі слів іншомовного походження: сту|дентк’і, ўрачих’і, на план|шетк’і, таб|летк’і, на бие|тонк’і, кри|д’ітк’і та у власних назвах – |Ірк’і, О|л’ежк’і, Мару|сенчих’і, Саба|тажк’і, а також інтерпретується нами як стійка інноваційна фонетико-морфологічна риса. Помічена також перевага закінчень твердої групи у формах орудн. відм. одн. І і ІІ відміни
-ойу: зеим|л’ойу, р’іл’ойу, сви|н’ойу, ме|режкойу, |сажойу, с|паржойу, к|руч˙ойу, г|рушойу; флексія -ом: зас’і|датеил’ом, |пензл’ом, каранда|шом, шч’іпа|ч˙ом; закінчення -ов’і, -ови в дав., місц. відм. одн. ІІ відміни на |з’ат’ов’і, молод|ц’ов’і, на |л’ікар’ов’і, продаў|ц’ов’і, на сам|ц’ов’і.
     До І відміни в говірковому мовленні належать деякі слова іншомовного походження, що в літературному узусі лексикалізувалися як іменники ІІ відміни: (|перва) |л’ітра, (та|ка)
|жиз’н’а, (|добра) |метра, (|одна) г|рама; ІІІ відміни: за|сохша гу|аша, е|мал’а, рослаўл’ана кан’і|фол’а, |сол’а, кушчо|ва зарост’а, сол|дац’ка ши|нел’а.
     В іменниках род. відм. одн. частіше вживане закінчення -і в м’якій і мішаній групі ж. р.: до кир|ниц’і, з ду|ш’і, г|руш’і, |Даш’і, рідко – -и аналогійно до твердої групи: ме|жи, до зем|ли, св’і|ч˙и. А в твердій групі ж. р. і ч. р. рідко, однак зафіксовані словоформи із закінченням -і: про|силас’ до |бат’ушк’і, |засуў до ка|л’ітк’і, п’іў о|борк’і, пие|лок к|в’ітк’і.
     Закінчення -ов’і в іменниках дав. і місц. відм. одн. ч. р. І відміни у власних іменах інду- коване із ІІ відміни: на І|л’ов’і, |В’іт’ов’і, на |Ван’ов’і.
     В орудн. відм. одн. іменників І відміни зафіксовано переважно закінчення -ойу в усіх гру- пах: |вулиц’ойу, ме|жойу, с ст|раст’ойу, (триц’|в’етнойу) |маст’ойу, із с|наст’ойу; рідше – флексія -ой, як редукція кінцевого -у, що запозичена з російської мови у складі нерозривних словосполучень: во|зили |тачкоĭ, за|лилас’ сл’о|зоĭ, пок|раскоĭ до|вол’на, кра|сила ш|ч˙откоĭ. У мовленні старших носіїв говірки зафіксована рідкісна флексія -ом в іменниках (іменах людей) ч. р. І відміни за аналогією до ІІ відміни: з |Кол’ом, з |Пет’ом, с |Савом.
     У кл. відм. іменників у мовленні говірконосіїв старшого віку трапляються форми твердої і м’якої груп: с|вахо, |т’ітко, |бабо, |кумко та ін. онімні вокативи – Та|маро, |Вово, а також явища індукції груп |тешч˙о, убеи|рал’ниц’о, продаўш|ч’іц’о, у|ч’ітеил’ко. У решті випадків по- мічена тенденція практичного постійного перебирання кличним відмінком на себе форми наз. відм. одн.: |мама, сест|ра, ма|н’ун’а, |зайа, Ми|кола, |Н’іна, С|тас’а, |Лес’а, |Ван’а, Ба|л’ун’а. Інколи флексії кличного відмінка можуть усікатися: мам, пап, доц’, т’от’, Л’ід, Саш, Сан’, Тан’, Вас’, Пет’, або й апокопуватись: ма, па, ба.
     Іменникові форми ІІ відміни у наз. відм. репрезентується іменниками цього парадигма- тичного підтипу з флексією -а із звуженням асиміляції з подовженням передньоязикових та шиплячих приголосних: по|л’іт’а, зва|н’а, на|чин’а, вие|с’іл’а, п|разнуван’а, шамко|тин’а, йамку|ван’а, з|б’іч’а, з|даш’а, Ст|р’ітеин’а, Возни|с’ін’а.
     У род. відм. одн. іменників ч. р. цього словозмінного підтипу відзначається перевага флексії -а, наприклад, у дискурсивному говірковому мовленні: мо|роза, до дош|ч˙а, |паводка, з
|в’ітра, нема |кисн’а, |ситц’а, до інсти|тута. При цьому перевірка форм родового відмінка була основою еліцитації при фіксації мовлення для традиційного введення до тезаурусу цього граматичного показника кожної вокабули. Виняток становлять закінчення -у віддієслівних іменників: |насипу, п’ід|копу, до|гону, под|кату, водо|ройу, п|лаву, за|тону.
     У дав., місц. відм. одн. іменників ч. р. фіксуються переважно закінчення -у без розріз- нення категорії «істота / неістота»: |куму, гороб|ц’у, кома|р’у, школ’а|ру, с|вату, жиел’езнодо|рожнику, інжеи|н’еру, кварт’і|ранту, п’іс’|му, уг|л’у, ком|п’утиеру. Спостеріга- ється тенденція до вживання закінчень -ов’і, -ев’і у власних назвах осіб (іменах, прізвищах, прізвиськах): |Сашов’і, |Ван’ов’і, Вол’іĭча|ков’і, Ко|закулов’і, Пе|рехрестов’і, Болт’а|нов’і, |Ци- ганов’і, Алка|шов’і.
     У словоформах місц. відм. ч. р., як і в інших діалектах української мови: з прийменни- ками в (у), на, при виступає флексія -і: у |боц’і, ў гара|ж’і, ў шта|фет’і, на ск|лон’і, на с|кат’і,


на го|род’і, при |берез’і, при |кузов’і; з прийменником по – закінчення -у: по ас|вал’ту, по г|реĭдару, по бур’а|ку, по |сойашнику; по Перво|маĭс’ку, по |Уман’у. У говірці можливе пору- шення цієї діалектної норми, очевидно, за аналогією до інших форм: в (у) та на – закінчення - у: ў бур’йа|ну, ў мар|ту, на йач˙|мен’у, на кут|ку, на сто|лу, на |Мостику, на Пйатач˙|ку, і навпаки – після по, на: по коридор’і, по п|рос’і, по по|долу, на |покут’і, на уг|л’і. Іменники ч. р. із суфіксами -к, -ик, -ок виступають із закінченням -у, незважаючи на прийменник: ў курни|ку, у пол’і|саднику, у |зап’ічку, на при|ч’ілку; с. р. з прийменником в (у), на – -і: ў сие|л’і, у |мор’і, ў
|дишл’і, на коромисл’і, на стоĭл’і; ч. р. і с. р. з прийменником по – закінчення -у та рідко -ому: по са|ду, по се|лу, по ба|зару, по к|ладбишчу, по К’іровог|раду, по Рие|вуц’коуму (Ревуцьке – село). В орудн. відм. одн. ч. р. і с. р. ІІ відміни в усіх групах переважає закінчення -ом зі збере- женням м’якості фіналі основ: стан|ком, фу|ганком, уг|л’ом, |н’іпиел’ом, коами|шом, за гара|жом, з г|риефел’ом, |писар’ом, ворота|р’ом, с кол’|йаном, з |Н’утиком, |Тол’іком, Ш|ра- мом, з |Мар’ч’інком, з |Пугоўк’іном, з |Черч’іл’ом, з Водох|решчом; а з основою на [ц] –
закінчення -ем: йаĭ|цем, краĭ|цем, сереб|цем, гороб|цем (хоч і Гороб|ц’ом), Дуркал’|цем.
     В іменниках с. р. на -а безваріантно використовується закінчення -ам (з відсутністю по- довження приголосних у фіналі основи): ва|рен’ам, ши|т’ам, за|л’іс’ам, к|лоч’ам, за|п’іч’ам.
     У ІІІ відміні іменників серед форм непрямих відмінків найвиразніше постає закінчення род. відмінка, в якому переважає закічення -і: сол’і, м’ід’і, |закут’і, с|тат’і, скри|жал’і, с|наст’і, з|лост’і, |нехвошч’і, |рож’і, б|ров’і, |от:епиел’і, |Закут’і, |Запруд’і. Флексія -и трап- ляється тільки у мовленні людей старшого віку: |пакости, до с|мерти, з п|лоскости, дл’а п|рорости, із з|лости, з |волости, з |Кирнич˙и; у прецедентних виразах – |добройі |ноч˙и!; (з)
|койі |радости?!. Особливістю говіркового дискурсу орудн. відм. одн. іменників є діалектно нормативна варіація флексій -ойу, -у, -йу (|м’ід’ойу, |сол’ойу, |радост’у, з л’у|боўйу).
     Лексикалізація іменників IV відміні у говірці, подібно до інших українських діалектів, у граматичній системі закінчень у мовленні старших говірконосіїв зазнає вирівнювання у бік іменників с. р. ІІ відміни типу ло|шо, поро|с’о, |вимн’о, відтак і форми деяких відм. одн. можуть бути витіснені формами II відміни (з ло|шом, соба|чом ше буў, даў поро|с’ов’і, по |імн’і по
|бат’ков’і, з ди|т’ом), тобто мова йде про утворення двох окремих парадигматичних підтипів з частковим ступенем нівеляції IV відміни (а можливі й дублетні форми типу ко|т’ам – ко|т’атом, ка|ча – кач˙еи|н’ати). У говірці на позначення малят тварин вживаються також лек- семи ІІ відміни те|л’атко, с|хоже на ли|с’атко, ў|пало ластоў|йатко, чим помічена тенденція до вживання утворень з -ко в основному в наз. і знахід. відмінках, тому інші видозміни непря- мих відмінків не дозволяють віднести їх до конкретного типу відмінювання. Іменник ди|т’а належить до IV відміни, а д’і|т’о – до ІІ: з д’і|т’ом, на|пугана на д’і|т’і. Такі форми є швидше генетичним маркером говірки, ніж інноваційною лексикалізацією.
     Плюральність в іменникових формах наз. відм. множ. у говірковому дискурсі засвідчує існування паралельних форм на -и / -і, -а (в’ітри – в’ітра, сн’і|ги – сн’і|га, комбаĭ|нери – комбаĭне|ра, д|руз’і – дру|з’а, учитеи|л’і – учитеи|л’а); -и, -і (|кури – |кур’і, ш|кури – ш|кур’і,
|пари – |пар’і, по|жари – по|жар’і). Однак таке явище не постійно варіантне. Наприклад, у мовленні старших говірконосіїв уживаються лише форми |кур’і, |гус’і, ци|ган’і. У наз. і знах. відм. множ. іменників І відміни, що позначають істот, відзначається й архаїчна форма з оригінальною флексією -ова (до свато|ва ўб|ралас’, брато|ва при|ходила), перенесена з колишніх u-основ.
     У род. відм. множ. іменників І і ІІ відмін паралельно із загальновживаними формами з нульовим закінченням трапляються закінчення -іў, -еĭ (гу|б’іў, кри|сеĭ |поўно, прис|тало до но|г˙іў, во|на з бол|гар’іў, налие|т’іло голу|беĭ), а також ІІ і ІІІ відмін – із закінченням -еĭ пара- лельне вживання флексії -іў та нульової фіналі (|радост’іў, |пару п|ригор’шч˙іў, ба|гато |ноч˙іў,
|бачиў у су|с’ід, пйат’ гиек|тар, до цие|ган, з пйат’ днеĭ, комп’уте|реĭ), а також у плюральних іменниках (ко|нопл’іў, нима г|рош’іў, до д|вер’іў доĭш|ла), що викликане «аналогійними взаємо- впливами між колишніми формами іменників різних основ» (Мукан 1969: 192).

У говірці паралельно вживаються форми орудн. відм. множ. з флексією -ми (б|жол’ми,
|к’із’ми, кур’|ч˙ат’ми, миш˙|ми) та -ами (б|жолами, до|вол’на с|воми |д’іт’ами, |йаĭц’ами
опк|лала; дав. відм. множ. (з наголосом як на корені, так і на закінченні) – йак |сви|н’ам по|дали, ланд|расам дат’ |йісти, сп’і|ват’ с|вахам, |може дат’ д’іў|кам |фору – |д’іўкам шо/ ни|ч˙о.
     У формах місц. відм. множ., зафіксованих у говірковому дискурсі, досить поширене закінчення -ам (по |селам |йіздили, по к˙ім|натам по|лиĭ ц’в’і|ти, по по|л’ам |колос |р’ізали, роз’іĭш|лис’ по до|мам/ і ўсе).
     До ад’єктивної відміни належать в основному назви осіб за професією, родом занять, соціальними ознаками, за оцінками-характеристиками (за|в’едушч˙а, йіздо|виĭ, д’і|журна, ланко|ва, передо|ва; моло|да, хреиш|чениĭ; |с’одн’ашна, дурне, приеше|лепкуватиĭ), речовинних і под., пов’язаних з кухонною обробкою страв (с’ійане, морожеине, тогод’шн’е, п|ридане, залиў|не, |печ˙ане) тощо.
     Спостереження за диференційними явищами словотвору в говірці засвідчують оригі- нальність в онімному творенні топонімічних назв і жіночих імен по батькові з суфіксами -ов- (Бри|д’іх’інова, Гром|кова, Горба|ч˙овова) та здрібнілих назв здебільшого за допомогою су- фікса -ік- (-ик-) (|Тол’ік, |Шар’ік, Бар|босик). У загальних назвах – це висока частотність іменників з суфіксом -ишч- (кру|жиче, ст’і|нишче |вигепаў), -ишк-(-ішк-), -ушк- (пал’|т’ішко, шта|н’ішки, засло|н’ушка, сви|н’ушка, |Ан:ушка, |Золушка), -шик- на -ч˙ик- (-ч’ік-) (пока|заў та|киĭ при|йомчик, |ножчик, |бор’шч’ік), а також специфічних суфіксів у фемінітивних похід- них (агро|номша, брига|д’ірша, деи|ректорка, |писар’ка, інст’і|тутка, л’іса|педниц’а, пеити|ушниц’а, мага|з’іншч˙ц’а, у|боршчиц’а, ака|демиха, медсест|риха, во|д’іла Алка, |Вал’ка м’і|шалойу |робе, су|дила ве|лика наĭш|лас’).
     У формі наз. відм. одн. помічене опускання суфікса -ин- у назвах осіб ч. р. за національ- ністю (моалдо|ван, бол|гар, ар|м’ан) або існування паралельних форм – молдованин, бол|гарин, арм’і|н’ін, а також оригінальні утворення гру|зин – груз – г|руз’ійа. В основному такі утво- рення в одн. і множ. не відрізняються основами (гру|зин, гру|зини, ци|ганин, ци|гани), однак в род. відм. множ. помітні усічення основ (ки|йанин, ки|йани – ки|йан, молда|ванин, молда|вани – молда|ван, се|л’анин, се|л’ани – се|л’ан).
3. Висновки та перспективи дослідження
     Дескрипція говірки орієнтована у перспективі на монографічний моноговірковий опис. Говірка як цілісна багаторівнева одиниця у граматичному плані важлива для комплексного її вивчення на основі повного діалектографічного (тексто- та лексикографічного) опису. Прове- дене дослідження української степової говірки села Піщаний Брід Добровеличківського району Кіровоградської області показало і периферійність морфологічних розрядів щодо літе- ратурного й діалектного узусу, і лакунарність окремих слів у граматичній системі цього діалектного утворення.
     Граматична система говірки, і в тому числі особливості іменникових форм, за даними дескрипції сприяють не лише уведенню до наукового обігу емпіричного матеріалу, а й дослі- дженню всього набору одиниць цієї мовної системи. Набір релевантних структурних рис говірки, їх системні зв’язки, що описують фонетичний, граматичний та лексичний рівні говір- кового мовлення, є фрагментом дескрипції говірки на основі текстового та лексикографічного корпусів.
     Аналіз говіркових текстів як комунікативно зумовлених діалектних характеристик мов- лення показує переваги в діагностиці спонтанних виявів у різноманітних виражальних конструкціях. Окремі словоформи та словосполучення з іменниками встановлені як реалізація морфологічних особливостей говірки в процесі еліцитації при збиранні польового матеріалу. Представлені в дослідженні іменникові форми на основі текстографічних джерел поодиноко виявляють релевантні риси більшості українських діалектів, однак окремі граматичні ідіомеми вже на цьому етапі можна трактувати як вузькодіалектні явища. Екстраполяція моноговірко-
вих іменникових форм у перспективі розширить морфологічний аспект ідіомологічних та діалектологічних студій.

Література:
  Ващенко, Василь С. Полтавські говори. Харків: ХДУ, 1957. [Vashchenko, Vasyl S. Poltavski hovory. Kharkiv: KhDU, 1957.]
  Громко, Тетяна. «Сучасна текстографія діалектоносіїв степової говірки». Наукові записки.
Серія: Філологічні науки (мовознавство). Вип. 175. Кропивницький : КОД, 2019: 29–33. [Hromko, Tetiana. «Suchasna tekstohrafiia dialektonosiiv stepovoi hovirky». Naukovi zapysky. Se-
riia: Filolohichni nauky (movoznavstvo). 175. Kropyvnytskyi : KOD, 2019: 29–33.]
  Громко, Тетяна. «Система говіркових явищ в монодіалектних описах». Науковий вісник Східноєвропейського національного університету імені Лесі Українки. Серія: Філологічні науки 3(407).  Луцьк, 2020: 24–28.
  [Hromko, Tetiana. «Systema hovirkovykh yavyshch v monodialektnykh opysakh». Naukovyi visnyk Skhidnoievropeiskoho natsionalnoho universytetu imeni Lesi Ukrainky. Seriia: Filolohichni nauky. 3(407). Lutsk, 2020: 24–28.]
Делюсто, Марина С. Граматика говірки у світлі тексту : дис канд. філол. наук : 10.02.01.
Київ, 2010.
  [Deliusto, Maryna S. Hramatyka hovirky u svitli tekstu : dys. ... kand. filol. nauk : 10.02.01. Kyiv, 2010.]
  Дроздовський, Володимир П. «Південнобесарабські говірки». [В:] Ф.Т. Жилко (ред.) Праці Х Республіканської діалектологічної наради. Kиїв, 1961, 132–155.]
  [Drozdovskyi,   Volodymyr   P.    «Pivdennobessarabski    ukrainski    hovirky»    [V:]    Pratsi Х Respublikanskoi dialektolohichnoi narady. Kyiv, 1961, 132–155.]
  Дроздовський, Володимир П. Украинские говоры Бессарабского Приморья : дис. … канд. филол. наук. Киев, 1962.
[Drozdovskyi, Volodymyr P. Ukrainskiye govory Bessarabskogo Primor’ya : dis kand. filol.
nauk. Kiyev, 1962.]
  Жилко, Федот Т. Нариси з діалектології української мови. Київ : Радянська школа, 1966. [Zhylko, Fedot T. Narysy z dialektolohii ukrainskoi movy. Kyiv : Radianska shkola, 1966.] Колесников, Андрій О. Морфологія українських південнобесарабських говірок: генеза і ди-
наміка. Ізмаїл : СМИЛ, 2015.
  [Kolesnykov, Andrii O. Morfolohiia ukrainskykh pivdennobesarabskykh hovirok: heneza i dy- namika. Izmail: SMYL, 2015.]
  Мукан, Алла М. «Варіантність форм у деяких новостворених говорах української мови». [В:] Українська діалектна морфологія. Київ : Наукова думка, 1969, 191–199.
[Mukan, Alla M. «Variantnist form u deiakykh novostvorenykh hovorakh ukrainskoi movy». [V:]
Ukrainska dialektna morfolohiia. Kyiv: Naukova dumka, 1969, 191–199.]
  Мукан, Алла М. Украинские наддунайские говоры. Фонетико-грамматические особенности
: автореф. дис. ... канд. філол. наук. Киев, 1961.
  [Mukan, Alla M. Ukrainskiye naddunayskiye govory. Fonetiko-grammaticheskiye osobennosti : avtoref. dis. ... kand. filol. nauk. Kiyev. 1961.]
  Поповський, Анатолій М. Значення південноукраїнських степових говорів у формуванні лі- тературно-національної мови. Дніпропетровськ: ДДУ, 1989.
  [Popovskyi, Anatolii M. Znachennia pivdennoukrainskykh stepovykh hovoriv u formuvanni litera- turno-natsionalnoi movy.  Dnipropetrovsk : DnDU, 1989.]


GRAMMAR OF SUBDIALECT BY THE DESCRIPTION DATA: NOUN FORMS
Tetiana Hromko
     Department of Ukrainian Language, Volodymyr Vynnychenko Central Ukrainian State Peda- gogical University, Kropyvnytskyy, Ukraine
Abstract
     Background: The article describes the system of noun forms according to the mono-verbal description of the Ukrainian steppe dialect of Pishchanyy Brid village, Dobrovelychkivskyy district, Kirovohrad region. Subdialect as an integral multilevel unit is important for its comprehensive study on the basis of a complete dialectographic (text- and lexicographic) description represents a signifi- cant number of grammatical features.
     Purpose: The purpose of the research is studing of the grammar of speech, and including the features of noun forms, according to the description
     Results: Description contributes not only to the introduction into scientific circulation of em- pirical material, but also the linguistic interpretation of the whole set of units of this language system. Virtually the entire set of relevant structural features of speech, their systemic connections in contexts describing the phonetic, grammatical and lexical levels of speech are fragments of speech description based on textual and lexicographic corpora. Like other full-fledged parts of speech, nouns in the forms found in subdialect discourse represent grammatical phenomena - idioms. The analysis of spoken texts as communicatively conditioned dialectal characteristics of speech shows the advantages in the diagnosis of spontaneous manifestations in various expressive constructions. Some word forms and phrases with nouns are established as the realization of morphological features of the subdialect in the process of elicitation during the collection of field material. The noun forms presented in the study on the basis of textual sources single-handedly reveal the relevant features of most Ukrainian dialects, but some grammatical idioms can already be interpreted at this stage as narrow-dialect phenomena.
     Discussion: The description of the dialect, being focused in the future on a monographic mono- verbal description, projects in the application of modern linguistic research procedures the extrapolation of monoverbal noun forms in subsequent dialectological morphological studies.
     Keywords: dialectology, dialect, monoverbal description, grammar, noun, grammatical cate- gory, grammatical form, morphological variant.
Vitae
     Tetiana Hromko is PhD in Philology, Associate Professor at the Ukrainian Language Depart- ment, Volodymyr Vynnychenko Central Ukrainian State Pedagogical University. Her areas of research interests include Ukrainian dialectology, dialect lexicography, monoverbal description.
Correspondence: hromkot@gmail.com
    Надійшла до редакції 9 листопада 2020 року Рекомендована до друку 23 листопада 2020 року






























