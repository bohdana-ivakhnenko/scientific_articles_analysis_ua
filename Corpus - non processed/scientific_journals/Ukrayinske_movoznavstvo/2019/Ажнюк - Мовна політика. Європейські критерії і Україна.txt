Українське мовознавство. №1(49)/2019

УДК 81’272
https//doi.org/10.17721/um/49(2019).9-31
             Богдан Ажнюк, д-р філол., наук, проф. 
Інститут мовознавства ім. О. О. Потебні НАН України
МОВНА ПОЛІТИКА: ЄВРОПЕЙСЬКІ КРИТЕРІЇ І УКРАЇНА
   Джерельним матеріалом, на підставі якого можна робити узагальнення 
щодо принципових положень, якими керуються європейські держави у мовній 
політиці є: 1) конституції та національні законодавства європейських дер- 
жав; 2) міжнародні акти, що є правовими інструментами Ради Європи, 
насамперед Європейська хартія регіональних або міноритарних мов та Рам- 
кова конвенція про захист національних меншин (схвалена Радою Європи й 
ратифікована Україною в 1997 р.); 3) документи рекомендаційного характе- 
ру, що віддзеркалюють погляди експертного середовища і справляють вплив 
на громадську думку, зокрема, “Загальна декларація мовних прав”, прийнята 
в 1996 р. на заключному засіданні “Всесвітнього конгресу з мовних прав” і 
схвалена ЮНЕСКО, “Ословські рекомендації ОБСЄ щодо мовних прав націо- 
нальних меншин” (1998) і т. ін.; 4) рішення Комітету експертів Ради Європи 
щодо національних звітів про виконання мовної хартії та експертні висновки 
про мовне законодавство окремих держав, які надаються різними європейсь- 
кими установами й комісіями, зокрема ОБСЄ, Венеціанською комісією і т. ін.
5) наукові публікації з проблем мовної політики і мовного планування. Аналіз 
цих матеріалів дає підстави сформулювати основні положення, якими визна- 
чаються європейські уявлення про мовну політику: 1) провідна роль держав- 
ної мови як фактора національної єдності; 2) захист і підтримка міноритар- 
них мов; 3) двомовність із достатнім володінням державною мовою;
4) ефективний механізм дотримання мовних прав. Підтримання балансу між 
об’єднавчою роллю державної мови, з одного боку, і задоволенням мовних 
потреб етномовних меншин, із другого, відповідає засадам лінгвістичної 
екології, яка пропонує теоретичне обґрунтування і практичні рекомендації 
для налагодження безконфліктних міжмовних стосунків на тривалій основі.
   Ключові слова: мовна політика, державна мова, регіональна мова, міно- 
ритарна мова, мовні права, загрожена мова, мовне розмаїття, екологія мови.
   Мовна політика рідко викликає аплодисменти. Найчастіше 
вона зазнає критики. Справедливої і несправедливої, здебільшо- 
го суб’єктивної. Часто суб’єктивізм критики є колективним – 
його носієм може бути національна меншина, може бути навіть 
сусідня держава в особі її офіційних представників.
   Мовну політику зазвичай розуміють як заходи, здійснювані 
державою через систему органів законодавчої виконавчої та судо- 
вої влади щодо збереження або зміни мовної ситуації в країні, 
перерозподілу сфер функціонування мов, захисту загрожених мов, 
впливу на розвиток мовної системи і її підсистем [Брицин : 375– 
378; Словарь :265]. Мовна політика може бути більш або менш 
централізована, більш або менш всеохопна, більш або менш коор- 
динована, більш або менш здійснювана державною владою 
[Fishman : 82]. Держава виступає основним суб’єктом мовної полі- 
тики. Одним із найважливіших її завдань є контроль за конфлікто- 
генним потенціалом стосунків між мовними спільнотами в країні 
або в певному регіоні. За певних соціально-політичних обставин 
важливими суб’єктами мовної політики можуть бути неурядові 
організації, церква, міжнародні структури (див.: [Ricento : 212]).
   Україна успадкувала постколоніальну мовну ситуацію: спів- 
відношення носіїв української та російської мов не відповідає 
співвідношенню етнічних українців і росіян. Колонізатори пере- 
творили українську мову в допоміжний засіб комунікації, чим 
порушили її природний функціональний стан. Модель стосунків 
між російською й українською мовами формувалася владою так, 
щоб вони сприймалися в суспільстві не як стосунки між двома 
мовами, а як стосунки між мовою й діалектом. Влада цілеспря- 
мовано стимулювала наближення елементів української мовної 
субстанції до російської. Це відбувалося на різних структурних 
рівнях мовної системи: у правописі, орфоепії, граматиці, лекси- 
коні, лінгвостилістиці.
   Визначальним для мовної політики в Україні кінця ХХ – по- 
чатку ХІХ ст. став законодавчий акт, прийнятий ще до прого- 
лошення державної незалежності (28 жовтня 1989 р.), – закон 
“Про мови в Українській РСР”, який залишався чинним до 
2012 р. і виявився найбільш дієвим захисником мовних прав 
державотворчої нації. Парадоксально, що вирішальну роль у 
прийнятті цього закону відіграли депутати, виховані радянськи- 
ми реаліями й радянською ідеологією. Наріжним каменем мов- 
ного законодавства в Україні стала 10-та стаття Конституції 
України, схваленої Верховною Радою України за часів перебу- 
вання на посаді Президента України Леоніда Кучми. Характер-
но, що на початку політичної кар’єри його позиції з мовного 
питання були орієнтовані не на загальнонаціональні інтереси, а 
визначалися орієнтацією на південно-східний регіональний еле- 
кторат. У своїй передвиборчій програмі 1994 р. він обіцяв: “Бу- 
ду виступати за надання російській мові статусу офіційної при 
збереженні існуючого статусу української мови” (Пе).
   У період із 10 серпня 2012 р. до 28 лютого 2018 р. в Україні ді- 
яв найбільш одіозний за всю історію новітньої України закон “Про 
засади державної мовної політики в Україні”, відомий також за 
іменами його авторів Сергія Ківалова і Вадима Колесніченка, який 
істотно розширив сферу використання російської та частково 
угорської й румунської мов з одночасним звуженням функціона- 
льних перспектив української мови. 28 лютого 2018 р. Конститу- 
ційний Суд України визнав закон “Про засади державної мовної 
політики в Україні” таким, що не відповідає Конституції України.
   24.12.1999 р. Україна ратифікувала Європейську хартію регіо- 
нальних або міноритарних мов (далі – Хартія). Оскільки Консти- 
туційний Суд України 12.07.2000 р. скасував ухвалений Верхов- 
ною Радою України 24.12.1999 р. закон про ратифікацію Хартії, її 
було повторно ратифіковано законом України від 15.05.2003 р. і 
введено в дію 19.09.2005 р. Імплементація положень Хартії в 
Україні ускладнювалася термінологічними розбіжностями між 
українським законодавством і офіційними текстами Хартії1 та 
недосконалістю українського перекладу Хартії, який вважався 
офіційним на час її ратифікації в Україні [Кресіна : 197]. Значна 
частина суспільства негативно поставилася до ратифікації Хартії, 
оскільки ця подія сприймалася як сигнал того, що державна мова 
втрачає ті стимули для розвитку, які їй давало національне зако- 
нодавство [Besters-Dilger : 262]. Таке сприйняття Хартії супере- 
чить уявленням її авторів, які виходили з європейських презумп- 
цій, пов’язаних з “нормальним” станом справ, за якого переважна 
більшість населення користується державною мовою, а менша 
частина населення відстоює своє право на мовно-культурне ви-

     1 Є два юридично рівноправні офіційні тексти Хартії: англійською 
(The European Charter for Regional or Minority Languages) і французькою 
(La Charte européenne des langues régionales ou minoritaires) мовами.

живання. Те, що мовні права титульної національності можуть 
бути обмежені на значній частині території держави, є для Євро- 
пи нетиповим і аномальним [Besters-Dilger : 264].
   Із часу ратифікації Хартії в Україні не стихає дискусія щодо 
того, які положення нашого законодавства відповідають євро- 
пейським засадам мовної політики, а які їм суперечать. Особли- 
вою активністю щодо кількості посилань на європейські підходи 
до проблем мовного планування відзначилися в Україні часів 
президентства Віктора Януковича народні депутати Вадим Ко- 
лесніченко та Сергій Ківалов, стверджуючи, що розроблений 
ними закон “Про засади державної мовної політики” відповідає 
Хартії і є цілковито європейським. Ні вони, ні їхні опоненти та 
інші учасники дебатів із питань мовної політики, які також апе- 
лювали до європейських цінностей у сфері мовної політики, не 
сформулювали цих засад, тому питання не втратило актуальнос- 
ті й заслуговує на увагу дослідників. Насамперед потрібно 
з’ясувати, що є джерельною базою, на підставі якої можна сфо- 
рмулювати засадничі положення, що відображають європейсь- 
кий підхід до мовної політики і мовного планування.
   Характер завдань, які вирішуються засобами мовної політи- 
ки, дає підстави виділити такі основні джерела, на підставі яких 
можна робити узагальнення щодо принципових положень, яки- 
ми    керуються    європейські    держави    в    мовній    політиці:
1) конституції та національні законодавства європейських дер- 
жав; 2) міжнародні акти, що є правовими інструментами Ради 
Європи, насамперед Європейська хартія регіональних або міно- 
ритарних мов і Рамкова конвенція про захист національних 
меншин (схвалена Радою Європи й ратифікована Україною в 
1997 р.); 3) документи рекомендаційного характеру, що не ма- 
ють юридично зобов’язальної сили, але віддзеркалюють погляди 
експертного середовища і справляють вплив на громадську дум- 
ку. Такими є, зокрема, “Загальна декларація мовних прав”, при- 
йнята в 1996 р. на заключному засіданні “Всесвітнього конгресу 
з мовних прав” у Барселоні і схвалена ЮНЕСКО, “Ословські 
рекомендації ОБСЄ щодо мовних прав національних меншин” 
(1998 р.) і т. ін.; 4) рішення Комітету експертів Ради Європи 
щодо національних звітів про виконання мовної хартії та експе-

ртні висновки про мовне законодавство окремих держав, які 
надаються різними європейськими установами й комісіями, зок- 
рема ОБСЄ, Венеціанською комісією і т. ін. 5) наукові публіка- 
ції із проблем мовної політики й мовного планування.
   Як емпіричний матеріал для дослідження європейських реа- 
лій у сфері мовної політики акти національного законодавства 
не менш важливі, ніж міжнародні конвенції, хартії, угоди, зок- 
рема ніж Хартія. Це зумовлене насамперед тим, що, по-перше, 
Хартію ратифікували не всі країни Європи2 і, по-друге, Хартія є 
інструментом регулювання не всієї мовної політики, а тільки тої 
її частини, яка стосується мовних меншин [Бестер-Дільґер]. Де- 
які дослідники критично ставляться до Хартії, вважаючи, що 
“цей документ є машиною війни, головна мета якого – Франція 
та її неетнічне розуміння громадянства” [Больман : 49].
   Важливим джерелом, що відображає погляди експертного 
середовища не тільки європейського континенту, а й представ- 
ників інших частин світу, є “Загальна декларація мовних прав” – 
міжнародний документ, прийнятий 1996 р. на заключному засі- 
данні “Всесвітнього конгресу з мовних прав” у Барселоні. Він 
отримав схвалення ЮНЕСКО, багатьох національних ПЕН клу- 
бів і ряду недержавних організацій. Оскільки Декларація не 
схвалена Радою Європи, то вона не є юридичним інструментом, 
а має насамперед громадсько-політичний характер. Головна її 
сила – вплив на громадську свідомість. На противагу поширеній 
у мовознавстві думці про те, що мова – це насамперед засіб об- 
міну інформацією, “Загальна декларація мовних прав” ґрунту- 
ється на ширшому розумінні феномену мови. Стаття 7 “Загаль- 
ної декларації мовних прав” проголошує: “Усі мови є виявом 
колективної ідентичності й особливого способу сприйняття та 
відображення дійсності. Вони є знаряддям згуртування, іденти- 
фікації, спілкування та творчого самовираження”. Особливого 
значення у зв’язку з цим набуває ст. 41.2, що утверджує право 
мовної спільноти на захист від загрози “гегемонії з боку інозем- 
ної культури” (hegemonic occupation by a foreign culture). Декла-

     2 Хартію не ратифікували держави Балтії, Бельгія, Греція, Ірландія, 
Португалія, Росія, Туреччина, Франція та деякі інші країни.

рація вказує на те, що тенденція до “універсалізму” та “гомоге- 
нізації” приводить до збіднення людства і зменшення культур- 
ного розмаїття на нашій планеті.
   Принципи “Всесвітньої декларації мовних прав” співзвучні із 
засадами лінгвістичної екології – напряму в соціолінгвістиці, що 
досліджує деформації, які виникли в мовному довкіллі через 
різні історичні, соціокультурні, демографічні й інші обставини, 
а також вказує на можливості та шляхи виправлення цих дефор- 
мацій. Авторам еколінгвістичних студій доводиться стикатися з 
тим, що сама етномовна спільнота не завжди виявляє зацікавле- 
ність у збереженні своєї мови. На цю обставину вказує й Декла- 
рація, у якій, зокре- ма, зазначено, що загарбання, колонізація, 
окупація та інші вияви політичного, економічного й соціального 
підпорядкування часто спотворюють уявлення про цінність мо- 
ви і таким чином підривають мовну лояльність. Завдяки цьому 
мови деяких народів, що здобу- ли суверенітет, і далі витісняють- 
ся з ужитку. Через низький соціальний престиж рідної мови пе- 
рехід дітей на іншу мову може відбуватися за свідомої підтрим- 
ки батьків. Це ставить на порядок денний питання про 
залежність мовних прав від стану колективної свідомості у від- 
повідній спільноті. Однак право на мову залишається одним із 
невідчужуваних людських прав навіть у тому випадку, якщо 
уявлення про цінність національної мови втратило значення для 
значної частини або навіть більшості етномовної спільноти.
   У підґрунтя Декларації лягли ідеї, що протягом тривалого ча- 
су обговорюються міжнародним науковим співтовариством у 
межах етнології, екології мови, когнітивної лінгвістики, соціолі- 
нгвістики і т. ін. У працях багатьох дослідників дається гостра 
критика феномену глобального й регіонального мовного доміну- 
вання. Наприклад, іспанський лінгвіст А. Бастардас Боада звер- 
тає увагу на так звані “мови регіонального домінування” 
(languages of regional hegemony), тобто мови, які набувають по- 
ширення поза межами традиційного ареалу їхнього побутування, 
відзначаючи, що міжмовні контакти не завжди є безболісними, а 
їх наслідки не сприяють збереженню мовного розмаїття людства. 
Дослідник вважає, що контроль за цими контактами має здійс-

нюватися на рівні держави, регіону і всієї планети [Bastardas : 3]. 
Відома данська дослідниця Т. Скутнабб-Кангас вводить у науко- 
вий обіг вираз “мови-вбивці” (killer languages): “Коли мова, на- 
приклад англійська, як вивчена мова, витісняє іншу, рідну мову, 
вона стає мовою-вбивцею” [Skutnabb-Kangas : 49]. Р. Філліпсон, 
який запровадив у широкий науковий обіг термін мовний імпе- 
ріалізм (linguistic imperialism), вважає, що міжнародна мовна 
гегемонія англійської мови є посяганням на мовні права інших 
етномовних спільнот [Phillipson : 40].
   Аналіз зазначених вище джерел дає підстави сформулювати 
й запропонувати для обговорення принаймні чотири основні 
положення, якими визначаються європейські уявлення про мов- 
ну політику, а саме: 1) провідна роль державної мови як фактора 
національної єдності; 2) захист і підтримка міноритарних мов;
3)	двомовність із достатнім володінням державною мовою;
4)	ефективний механізм дотримання мовних прав.
   Провідну роль державної мови як фактора національної єд- 
ності визнають усі європейські країни. Зокрема закон Франції 
“Про вживання французької мови” (від 04.08.1999 р.) проголо- 
шує, що французька мова є основним елементом французької 
ідентичності і культурного надбання Франції [Чередниченко : 
32–34]. Подібні положення містять законодавства більшості 
європейських країн. Одним із найважливіших знарядь мовної 
політики є статус мови. Він може бути офіційним (законодавчо 
закріпленим), напівофіційним і неофіційним (звичаєвим). У 
найбільш традиційному розумінні термін “статус мови” має бу- 
ти офіційно закріплений юридичним актом – конституцією, за- 
коном, іншим офіційним актом. Офіційний статус – категорія 
історично-ситуативна, його мають не всі сучасні мови. Форма- 
льного офіційного статусу не мають, наприклад, чеська мова в 
Чехії, англійська в Великобританії і в США3, німецька у ФРН, 
грецька в Греції, угорська в Угорщині, італійська в Італії, швед- 
ська у Швеції. Особливе значення має статус державної або офі-

     3 У США англійська мова не має офіційного статусу на рівні феде- 
рального законодавства, але в місцевому законодавстві багатьох шта- 
тів вона визнана офіційною.

ційної мови там, де є протиборство мов, у якому статус виступає 
важливим регулятором. Сама наявність статусу – це значною 
мірою діагноз. Наявність рівного статусу в двох або більшої 
кількості мов зазвичай є наслідком 1) подолання наслідків коло- 
ніальної залежності або 2) соціолінгвістичної поляризації всере- 
дині країни (класичними прикладами такої поляризації є Бельгія 
і Швейцарія) [Hartig :67–78; Grin : 108–113; Schmitt: 86–105].
   У тих випадках, коли титульна мова формально не має офі- 
ційного статусу, важливим показником оприявнення її реально- 
го статусу є уживання в юридичних актах виразу іноземна мова. 
Характерним прикладом є Чехія – єдина зі слов’янських країн, 
де національна мова не має офіційного статусу, затвердженого 
конституцією4 або законодавством. Відповідно до “Закону про 
набуття і позбавлення громадянства Чеської Республіки”, доку- 
менти, які подає особа для набуття громадянства, видані орга- 
нами іноземної держави іноземною мовою, мають бути офіційно 
перекладені чеською мовою (§ 22), а володіння чеською мовою є 
обов’язковим для набуття громадянства (§ 7).
   Немає положення про офіційну мову в конституції й законо- 
давстві Німеччини, проте, згідно з законом про набуття громадян- 
ства Німеччини, претенденти на громадянство повинні засвідчити 
достатній рівень володіння німецькою мовою. Починаючи з 
2007 р., запроваджено вимогу володіння німецькою мовою як 
умову отримання візи для одного з членів подружжя, який є вихі- 
дцем з-поза Європейського Союзу [Fairless]. На практиці німецька 
мова виконує у ФРН усі функції державної мови в повному обсязі. 
У багатьох країнах терміни державна мова й офіційна мова 
сприймаються як дуже близькі або тотожні. Завдяки цьому вони 
часто використовуються при перекладі як міжмовні відповідни- 
ки. У законодавстві держав Балтії терміни державна мова й офі- 
ційна мова вживають як синоніми: литовська мова в законодав- 
стві Литви називається державною, латиська, естонська у своїх 
країнах – офіційними. У всіх трьох випадках змістове наповнен- 
ня термінів державна мова й офіційна мова не має суттєвих

     4 У конституції Чехословацької Соціалістичної Республіки (1960) 
також не було положення про державну або офіційну мову.

відмінностей. Подібне бачимо в рішенні Конституційного Суду 
України від 14 грудня 1999 р. за № 10–рп/99: “Під державною 
(офіційною) мовою розуміється мова, якій державою надано 
правовий статус обов’язкового засобу спілкування в публічних 
сферах суспільного життя”. Однак дослідження показує, що 
державна мова і офіційна мова не є цілковитими синонімами.
   Практика використання вислову офіційна мова в офіційно-ді- 
ловому дискурсі європейських країн свідчить про його неодно- 
значність і змістову варіативність. Є підстави вважити, що в се- 
мантиці цього терміна співіснують видове й родове значення. У 
видовому значенні його зміст близький до поняття “державна мо- 
ва”. У родовому значенні вислів офіційна мова передбачає варіа- 
тивне розуміння рівнів офіційності: загальнодержавного (офіцій- 
на мова держави), регіонального (офіційна мова республіки, шта- 
ту, автономії і т. ін., що входять до складу держави), вузько- 
локального (офіційна мова адміністративно-територіальної оди- 
ниці), організаційно-технічного (офіційні мови ООН, офіційна 
мова міжнародної конференції тощо). На загальнонаціональному 
рівні офіційною може бути як національна мова титульного наро- 
ду, так і паралельно з нею мова, що належить іншому народові. 
При цьому мова титульної нації часто називається державною (в 
англійському тексті здебільшого вживають вираз national 
language), а інша мова (або інші мови) – тільки офіційною. Відпо- 
відно до ст. 8 Конституції Ірландії, ірландська мова є “першою 
офіційною мовою”, а англійська – “другою офіційною мовою”. 
Стаття 2 ірландського Закону про офіційну мову (Official Langu- 
ages Act 2003) дає таке пояснення: “під офіційними мовами ма- 
ються на увазі ірландська мова, що є державною мовою (national 
language) і першою офіційною мовою, та англійська мова, що є 
другою офіційною мовою, як це визначено в ст. 8 Конституції”. 
Як бачимо, синонімом державної мови (national language) в зако- 
нодавстві зазвичай вважається тільки так звана перша офіційна 
мова, що в цьому випадку є мовою титульної нації.
   Специфічна ситуація з використанням термінів oficiálny jazyk 
(офіційна мова) і štátny jazyk (державна мова) була у Словаччині. 
Відповідно до чинного закону “Про державну мову Словацької
Республіки”, схваленого 15 листопада 1995 р., словацька мова 
має статус державної (štátny jazyk). Із ним співіснує термін 
oficiálny jazyk (офіційна мова), що вживається в офіційному сло- 
вацькому   перекладі   Хартії,   яку   Словаччина   ратифікувала 
20 липня 2001 р.: “<…> jazyky <…> odlišné od oficiálneho (ych) 
jazyka (ov) daného štátu, nepatria sem dialekty oficiálneho (ych) 
jazyka (ov) štátu ani jazyky migrantov” (“мови <…> відмінні від 
офіційної (офіційних) мови (мов) цієї держави, до них не нале- 
жать діалекти офіційної (офіційних) мови (мов) держави, а та- 
кож мови мігрантів”). Варто зазначити, що в історії мовного 
законодавства Словаччини був період, коли статус головної мо- 
ви держави позначався терміном úradny jazyk (офіційна мова). 
Відповідний закон, прийнятий 26 жовтня 1990 р., називався “За- 
кон про офіційну мову Словацької Республіки” (Zákon o 
úradnom jazyku v Slovenskej republike) і діяв до прийняття 
15 листопада 1995 р. чинного нині “Закону про державну мову 
Словацької Республіки” (Zákon o štátnom jazyku Slovenskej 
republiky). Еволюція терміновживання в мовному законодавстві 
Словаччини вказує на те, що терміни статусу сприймаються 
законодавцем як важливе знаряддя мовної політики. Порівняно 
із законом 1990 р. в законі 1995 р. термін не лише зазнав суттє- 
вої зміни, а й отримав стисле й недвозначне тлумачення: “Дер- 
жавною мовою на території Словацької Республіки є словацька 
мова. Державна мова має перевагу над іншими мовами на тери- 
торії Словацької Республіки” (§ 1, п. 1–2).
   Статус мови безпосередньо пов’язаний із такою соціолінгвіс- 
тичною категорією, як мовні права. Мовні права титульної нації 
юридично формалізуються в офіційному статусі її мови (про соці- 
олінгвістичні особливості термінів на позначення статусу мови 
(див.: [Ажнюк]). Офіційний статус мови співвідноситься і з пра- 
вами, і з обов’язками. Конституція Іспанії проголошує: “Офіцій- 
ною мовою держави є кастильська. Усі іспанці зобов’язані її зна- 
ти5 і мають право нею користуватися” (ст. 3). У законодавстві 
Автономної області Каталонія, що входить до складу Іспанії, ска-

5 Тут і далі в тексті підкреслення автора.

зано: “Каталонська мова є офіційною мовою Каталонії. Також офі- 
ційною є іспанська мова, що є офіційною мовою іспанської дер- 
жави. Кожна людина має право користуватися обома офіційними 
мовами, а громадяни Каталонії мають право і зобов’язані знати їх. 
Органи громадського управління повинні вживати необхідних 
заходів для здійснення цих прав і виконання цього обов’язку” 
(Статут Автономної області Каталонія, ст. 6, п. 2). Остання з цито- 
ваних вище законодавчих норм вказує на те, що обов’язок забез- 
печення мовних прав покладається на державний апарат.
   Обов’язковість володіння державною мовою передбачено та- 
кож законом України “Про забезпечення функціонування украї- 
нської мови як державної”, схваленим Верховною Радою Украї- 
ни 25 квітня 2019 р.: “кожний громадянин України зобов’язаний 
володіти державною мовою” (ст. 6). У статті 9 визначено коло 
посадових осіб, зобов’язаних вільно володіти державною мовою: 
найвищі посадові особи та народні депутати України, депутати 
місцевих рад, державні службовці, посадовці органів місцевого 
самоврядування, судді, адвокати, працівники поліції, офіцери 
Збройних сил і т. ін.
   Важливою ланкою, що пов’язує поняття державна мова з на- 
ціональною культурою й колективною ідентичністю нації є розу- 
міння мови як національного надбання. Надбання – це не лише 
право володіти й розпоряджатися, а й обов’язок захищати й при- 
множувати. Оскільки державна мова – це національне надбання, 
то держава зобов’язана піклуватися нею і дбати не тільки про фу- 
нкціональний, але й про якісний стан мови. Такі зобов’язання пе- 
редбачені в законодавствах багатьох країн. Наприклад, відповідно 
до статті 3 Конституції Іспанії мови та мовні різновиди визнають- 
ся культурним надбанням і предметом особливої поваги та захис- 
ту [Arzoz : 84]. У законі “Про державну мову Литви” є окрема 
стаття, що називається “Правильність державної мови”, де перед- 
бачено, що держава має “зміцнювати престиж правильної литов- 
ської мови, створювати умови для захисту мовних норм, власних 
імен, географічних назв, діалектів і писемних мовних пам’яток, 
забезпечувати матеріальну базу функціонування державної мови” 
(ст. 19). Згідно з “Законом про польську мову” (1999), польська

мова, що називається в законі офіційною мовою (ст. 4), “має вико- 
ристовуватися в кодифікованій літературній формі” (ст. 3), “у 
юридичній практиці в Республіці Польща заборонено використан- 
ня іншомовних виразів за винятком власних імен” (ст. 7).
   Подібні заходи, покликані регулювати якісний стан мови, пе- 
редбачає мовне законодавство Франції. У статті 5 закону “Щодо 
використання французької мови” (№ 94–665 від 4 серпня 
1994 р.) зазначено, що договори незалежно від їхнього предмету 
та форми, формулюються французькою мовою. Вони “не мо- 
жуть містити ні іноземного виразу, ні іноземного терміна, якщо 
існують французький вираз чи термін із тим самим значенням, 
затверджені відповідно до нормативних положень щодо збага- 
чення французької мови”. Відповідальність за виконання цієї 
умови полягає в тому, що в конфліктній ситуації її порушник 
“не зможе скористатися з положень іноземною мовою, які могли 
б завдати шкоди стороні, проти якої вона виступає”.
   Розуміння мови як національного надбання тісно пов’язане з 
історією корінного етносу, етнокультурними традиціями та діа- 
лектною базою цієї мови, без урахування якої неможливий її 
повноцінний розвиток і кодифікація. У тих випадках, коли дер- 
жавна мова або одна з державних мов не є мовою титульної на- 
ції, держава звичайно не намагається впливати на її якісний 
стан, а керується мовними нормами, виробленими в країні, із 
якої походить відповідна мова. Наприклад, відповідно до кон- 
ституції Республіка Білорусь має дві офіційні мови, білоруську 
й російську, однак у кодифікацію російської мови білоруська 
держава не втручається, а керується мовними нормами, вироб- 
леними на батьківщині цієї мови – у Російській Федерації.
   У “Законі про мови в Українській РСР”, що діяв з 1989 до 
2012 рр., не було спеціальних положень, що стосувалися б ролі 
держави в регулюванні мовної норми. Така норма з’явилася 
вперше в законі України “Про засади державної мовної політи- 
ки”: у ст. 6 зазначено, що порядок затвердження словників укра- 
їнської мови і довідників з українського правопису, а також по- 
рядок офіційного видання цих загальнообов’язкових довідників 
визначаються Кабінетом Міністрів України.

   У Законі України “Про забезпечення функціонування україн- 
ської мови як державної” зазначено, що “навмисне спотворення 
української мови в офіційних документах і текстах, зокрема на- 
вмисне застосування її з порушенням вимог українського право- 
пису і стандартів державної мови, <…> тягнуть за собою відпові- 
дальність, встановлену законом” (ст. 1, п. 6). Законом передба- 
чено створення спеціального державного органу – Національної 
комісії зі стандартів державної мови, яка здійснюватиме контроль 
над кодифікацією української мови й дотриманням мовних норм.
   Другим важливим принципом, що визначає європейськість 
мовної політики, є захист і підтримка міноритарних мов. Розви- 
ток когнітивної лінгвістики та пов’язаних із нею напрямів соці- 
олінгвістики та психолінгвістики змусив знову повернутися до 
ідей, висловлених свого часу Йоганном-Готфрідом Гердером, 
Вільгельмом фон Гумбольдтом, Едвардом Сепіром і Бенджамі- 
ном Ворфом про те, що кожній національній мові притаманні 
риси, які визначають унікальність мовної картини світу її носіїв, 
особливості їх мислення і способів творення нових знань [Van 
Parijs 2011 : 191]. Із цього погляду загибель будь-якої з мов є 
непоправною втратою для людства [Williams].
   Варто зазначити, що необхідність збереження мовного розмаїт- 
тя і забезпечення мовних прав національних меншин не завжди 
сприймалися політиками й науковцями як перспективна ідеологе- 
ма мовної політики та мовного планування. Так, визначний фран- 
цузький лінгвіст Антуан Мейє в 1928 р. писав: “Малі національні 
мови – це та стадія, через яку люди невисокої культури проходять, 
долаючи шлях до вселюдської цивілізованості. Множинність мов 
у нинішній Європі, що створює незручності вже сьогодні, готує 
кризу, із якої важко буде вийти, оскільки вона суперечить магіст- 
ральному напрямку цивілізації” [Цит. за: Van Parijs 2011 : 12]. У 
сучасній Європі такі погляди вже давно вважаються неприйнят- 
ними. На думку відомого бельгійського лінгвіста Філіпа Ван Па- 
рейса, мовне розмаїття – найпотужніший і по суті єдиний повно- 
цінний засіб збереження культурного розмаїття. “Воно дає людям 
можливість вибирати, а отже, створює простір для колективного 
експериментування в особистому й соціальному житті, від чого 
людство зрештою тільки виграє” [Van Parijs 2011 : 14–15].

   Піклування про мовне розмаїття означає відповідальність 
кожної держави за ті мови, які історично сформувалися або 
опинилися на її території. Ідеться не лише про міноритарні, а й 
про титульні мови. Ірландія відповідальна перед цивілізованим 
світом насамперед за ірландську мову, Білорусь – за білоруську, 
Україна – за українську. Важливо наголосити, що ступені відпо- 
відальності в різних випадках не однакові. Відповідальність за 
збереження білоруської мови стосується насамперед країни, що 
є історичною батьківщиною цієї мови – Білорусі, а також країн, 
де вона перебуває під захистом Хартії як одна з міноритарних 
мов (зокрема, України та Польщі). Мови, які не представлені 
державними формуваннями (наприклад, кримськотатарська, 
караїмська, гагаузька, урумська) є особливо вразливими до аси- 
міляції, а отже, потребують особливих заходів підтримки. На 
думку Івон Больман, це мови так званих “справжніх” меншин, 
коли жодна інша група поза межами їхньої території не гово- 
рить їхньою мовою (наприклад, бретонці та ретороманці) 
[Больман 2007 : 43]. На думку дослідниці, існують також “не- 
справжні” меншини – це групи, які в перебігу історії відірвались 
від свого природного середовища й приєднались до іноземної 
держави внаслідок завоювання. Ці групи є “меншинами” лише в 
межах їхніх нинішніх державних кордонів.
   Згідно з Хартією існує різниця між вкоріненими мовами (мо- 
вами традиційного використання), з одного боку, і мовами міг- 
рантів, для яких не передбачено спеціальних заходів підтримки, 
із другого. Країни Балтії відмовляються включати до розряду 
мов, захищених Хартією, російську мову на тій підставі, що во- 
на є мовою мігрантів. Саме захист “історичних регіональних або 
міноритарних мов Європи, декотрим із яких із плином часу за- 
грожує зникнення” як частини культурного багатства і традицій 
Європи, є основним завданням Хартії.
   У різних країнах ступінь державної підтримки мов із різним 
статусом не однаковий. Наприклад, у Польщі статус регіональ- 
ної мови (його має кашубська мова) передбачає нижчий ступінь 
підтримки, ніж статус міноритарної мови, який надається мовам, 
що є державними в інших країнах (німецькій, українській, ли-

товській, російській) чи бездержавним мовам і мовам, що не 
мають близької спорідненості з польською мовою (караїмська, 
татарська, ромська) [Бестерс-Дільґер : 97].
   Зазнає поступових змін мовна політика Франції щодо етномо- 
вних меншин. Хоча регіональні й міноритарні мови не мають 
офіційного статусу, держава виявляє більше уваги до мовних по- 
треб національних меншин. Двомовну освіту (французькою та 
регіональною мовою), яка раніше допускалася лише у приватних 
школах, із 2000 р. дозволено й у державних освітніх закладах усі- 
ма визнаними регіональними мовами (баскською, бретонською, 
провансальською, каталанською, корсиканською, ельзаською) 
[Judge : 129–136]. До назви урядового департаменту “Délégation 
générale à la langue française” (Головне управління з питань фран- 
цузької мови) в 2001 р. додали фразу “et aux langues de France” 
(“та мов Франції”). У 2008 р. було внесено зміну до конституції, 
згідно з якою регіональні мови є частиною спадщини Франції.
   Однією з визначальних рис мовної ситуації в європейських 
країнах є двомовність із достатнім володінням державною мовою, 
що виникла як наслідок європейської мовної політики. В Ословсь- 
ких рекомендаціях щодо мовних прав національних меншин за- 
значено: “мова виступає невід’ємним інструментом соціальної 
організації, який часто становить предмет державного інтересу” 
(Ос, 323). Держава зобов’язана забезпечити громадянам доступ до 
важливої інформації (надзвичайна ситуація, небезпека, захист 
прав споживача і т. ін.). Для цього потрібні знання державної мови 
й особами, що належать до національних меншин. Кореляція 
“право – обов’язок” є невід’ємним елементом цивілізованої мов- 
ної політики, що зобов’язує всіх громадян до знання державної 
мови. У Конституції України зазначено: “кожному гарантується 
право знати свої права і обов’язки. <…> Закони та інші норматив- 
но-правові акти, що визначають права і обов’язки громадян, не 
доведені до відома населення в порядку, встановленому законом, є 
нечинними” (ст. 57). Для того, щоб гарантувати своїм громадянам 
доступ до законодавчих норм без перекручень і неточностей, від 
яких не застрахований навіть дуже якісний переклад, держава має 
забезпечити їм здатність ознайомлення з текстами законів у оригі-

налі. У цьому розумінні інструментальна функція мовного коду, 
доступного всім громадянам країни, є не менш важливим 
об’єднавчим фактором, ніж його етносимволічна функція.
   Думка про те, що громадяни не є вільними від обов’язку во- 
лодіти державною мовою, виразно звучить у п. 132 експертного 
висновку Венеціанської комісії щодо Закону про державну мову 
Словацької Республіки: “Захист і підтримка офіційної мови 
держави є законним інтересом, спільним для багатьох європей- 
ських країн. Він переслідує кілька законних цілей: насамперед 
він захищає громадський порядок, забезпечуючи доступ держа- 
ви до суттєвої інформації і спілкування на її території та можли- 
вість втрутитися там, де це доречно, щоб нести відповідальність 
за те, що відбувається. Він гарантує розвиток ідентичності дер- 
жавної спільноти і забезпечує спілкування між складовими час- 
тинами населення. Він запобігає дискримінації громадян щодо 
задоволення своїх основоположних прав у тих ділянках, де осо- 
би, які належать до національних меншин, перебувають у біль- 
шості” (Op). Це та інші подібні положення є логічним продов- 
женням ключового принципу мовної політики, сформульо- 
ваного в преамбулі Хартії, а саме, що заходи підтримки регі- 
ональних або міноритарних мов “не повинні здійснюватися на 
шкоду державним мовам і необхідності вивчати їх” (Op).
   На важливості володіння державною мовою всіма без винят- 
ку громадянами держави наголошує Верховний комісар ОБСЄ у 
справах національних меншин Кнут Волленбек у листі до Голо- 
ви Верховної Ради України Володимира Литвина від 20 грудня 
2010 р. щодо оцінки законопроекту “Про мови” О. Єфремова, 
П. Симоненка і С. Гриневецького: “Знання державної мови є 
вигідним для осіб, які належать до національних меншин. Воло- 
діння державною мовою підвищує можливості ефективної учас- 
ті у житті суспільства на всіх рівнях. <…> У осіб, які належать 
до національних меншин, немає права вважати, що їм ніколи не 
доведеться застосовувати державну мову” (Re).
   На відміну від “Європейської хартії регіональних або міно- 
ритарних мов”, головним завданням якої є захист передусім так 
званих загрожених мов, “Загальна декларація мовних прав” про-

голошує рівність усіх мов незалежно від їх статусу. У ст. 5 за- 
значено, що термін регіональні або міноритарні мови не вжива- 
ється в Декларації, оскільки він часто використовується з мані- 
пулятивними намірами, щоб обмежити права тієї чи іншої 
мовної спільноти. Про слушність такого застереження свідчить і 
досвід України. Проголошення низкою обласних, міських і ра- 
йонних рад у 2006 р. російської мови регіональною стало знаря- 
ддям витіснення з офіційного вжитку української мови. На дво- 
значність цього терміна та практику його спекулятивного 
застосування в Україні слушно вказують як українські, так і за- 
рубіжні дослідники [Кресіна, Явір : 202–203; Баурінґ : 69–70]. 
Підтримка мовного розмаїття не означає використання Хартії як 
знаряддя витіснення державної мови та підміни її регіональною
–	так, як це намагалися зробити в Україні. Регіональна мова не 
повинна протиставлятися державній або ставитися в конкурент- 
ні стосунки з державною мовою.
   Стисло підсумувати європейське ставлення до двомовності 
можна словами Філіпа Ван Парейса: “Володіння спільною мовою 
важливе для того, щоб був можливим діалог, аргументована дис- 
кусія, порозуміння між членами спільноти, але не потрібно пере- 
творювати спільноту в культурний моноліт” [Van Parijs 2007 : 17]. 
Об’єднати населення країни в єдиний народ (у термінології Ван 
Парейса – demos) можливо тільки завдяки спільній мові. Нею ко- 
жен може висловити свою позицію, вислухати іншого, обговорю- 
вати рішення, які становлять спільний інтерес, однак це не озна- 
чає, що всі мають бути переплавлені в єдиний етнос (ethnos) зі 
спільною мовою як ядром спільної культури [Van Parijs 2007 : 17]. 
Підтримання балансу між об’єднавчою роллю державної мо- 
ви, з одного боку, і задоволенням мовних потреб етномовних 
меншин, з другого боку, відповідає засадам лінгвістичної еколо- 
гії, яка, крім суто теоретичних аспектів, має також прикладне 
застосування [Екологія]. Якщо мовне законодавство й мовна 
політика не сприяють двомовності з достатнім володінням дер- 
жавною мовою, то виникає небезпека ослаблення державної 
мови як засобу суспільної консолідації, загроза сегрегації за мо- 
вною ознакою, створення мовних резервацій, розвитку інших
негативних явищ, що стають підґрунтям міжмовних і міжетніч- 
них загострень та конфліктів. Саме з цих позицій зазнали критики 
українських і європейських експертів законопроект “Про мови” 
П. Симоненка, О. Єфремова, С. Гриневецького, закон “Про засади 
державної мовної політики” С. Ківалова і В. Колесніченка, а та- 
кож нормативно-правові акти деяких інших країн.
   Особливого значення з позицій європейського підходу до 
мовної політики має ефективність механізму дотримання мов- 
них прав. Для двомовних і багатомовних громадян право вибору 
мови в публічному вжитку стає реальним, якщо закон зо- 
бов’язує державних службовців володіти відповідними мовами. 
Обов’язок бути двомовними стосується насамперед посадовців. 
Прикладом того, яким може бути державний механізм забезпе- 
чення свободи вибору мови в ситуації двомовності, є Каталонія. 
Згідно з місцевим законодавством, “магістрати, судді й проку- 
рори, що займають посади в Каталонії, мають підтвердити на- 
лежний рівень володіння каталанською мовою, який повинен 
бути достатнім для того, щоб громадяни могли реалізувати своє 
право вибору мови в порядку і в межах, установлених законом” 
(ст. 102, п. 1). Таким чином, деклароване право користуватися в 
публічних установах кастильською (державною мовою Іспанії) і 
каталанською мовами може бути масово реалізоване.
   Володіння державною мовою, а у відповідній місцевості та- 
кож міноритарною або регіональною мовою, має бути кваліфі- 
каційною ознакою для посадовців. Тоді під час конкурсу на ва- 
кантну посаду ті, хто не володіють потрібними мовами 
(державною і, якщо потрібно, регіональною), не потраплять на- 
віть до списку  претендентів. У протилежному випадку право 
громадян обирати мову спілкування в публічній сфері (держав- 
ну чи міноритарну) буде не більш, ніж обіцянкою.
   Ідеологія Хартії ґрунтується на принципі так званої позитив- 
ної дискримінації (більш коректна назва – принцип підтримчої 
дії (англ. affirmative action)). Про це свідчить, зокрема, ст. 7, ч. 2: 
“Запровадження спеціальних заходів на користь регіональних 
мов або мов меншин, що мають на меті досягнення рівності між 
тими, хто використовує ці мови, і рештою населення, <…> не
розглядається як акт дискримінації стосовно осіб, які викорис- 
товують поширеніші мови”. Хартія передбачає диференційова- 
ний підхід до заходів на підтримку відповідних спільнот і груп з 
урахуванням ступеня їхньої політичної, соціально-економічної 
та культурної вразливості. Варто наголосити, що положення 
ст. 3, п. 1 поширює заходи підтримки, передбачені Хартією, та- 
кож на ту державну мову, “яка менш широко використовується 
на всій або частині її (держави – Б. А.) території”. Попри те, що 
Хартія не позбавлена слабких місць і окремі її положення є су- 
перечливими, вона з достатньою повнотою відображає уявлення 
європейців про справедливий і збалансований підхід до забезпе- 
чення мовних прав людини. У руках конструктивних політиків 
вона може служити налагодженню безконфліктних міжмовних 
стосунків на тривалій основі.
   Воєнний конфлікт між Україною й Росією призвів до форму- 
вання в суспільній свідомості цілком виразних соціолінгвістич- 
них підтекстів. За таких обставин домагання офіційного статусу 
для російської мови асоціюється з виправданням російської аг- 
ресії, анексією Криму, загрозами українській державності й на- 
ціональній ідентичності. У суспільстві зростає усвідомлення 
того, що скасований Конституційним Судом України “Закон про 
засади державної мовної політики” був не просто юридичним 
інструментом політичних сил, які його ініціювали й запровади- 
ли, а одним зі знарядь зовнішньої політики сусідньої держави.
   Українська влада схильна вести обережну й нерішучу мовну 
політику. Проте зміни в суспільній свідомості впливають і на 
зміну позицій учасників політичних процесів. В Україні зростає 
кількість недержавних організацій, що присвятили свою діяль- 
ність захисту української мови. Вплив цих організацій на мовну 
політику дедалі стає потужнішим. При Міністерстві культури 
України 8 червня 2016 р. (наказ № 404) створено Координаційну 
раду з питань застосування української мови в усіх сферах сус- 
пільного життя України. Уперше в українській історії з’явився 
орган, що об’єднує зусилля представників громадянського сус- 
пільства, наукової спільноти й органів виконавчої влади. При 
координаційній раді діє робоча група з мовного законодавства
(керівник професор Володимир Андрійович Василенко), яка 
розробила проект закону 5670 “Про забезпечення функціону- 
вання української мови як державної”. Уперше проект закону з 
мовної політики, розробленого завдяки спільним зусиллям гро- 
мадських активістів і науковців, схвалено найвищим законодав- 
чим органом. Як показує досвід останніх років, майбутнє мовно- 
го законодавства й мовної політики в Україні значною мірою 
залежить від громадської думки й активності недержавних орга- 
нізацій, а також від позиції експертного середовища та його зда- 
тності впливати на короткотермінові й далекосяжні цілі голо- 
вних політичних сил.


ДЖЕРЕЛА
    Op – Opinion on the Act on the State Language of the Slovak Republic adopted by the 
Venice Commission on its 84-th Plenary Session (Venice 15–16 October 2010). URL : 
https://www.venice.coe.int/webforms/ documents/default.aspx?pdffile=CDL-AD(2010)035-e 
(дата звернення: 06.04.2019).
    Ос – Ословські рекомендації щодо прав національних меншин та пояснювальна за- 
писка // Мовні права в сучасному світі / відп. ред. Б. М. Ажнюк. Ужгород : Наумченко 
Н. В., 2014. 351 с.
    Пе – Передвиборна програма кандидата у Президенти України Кучми Леоніда 1994.
URL : https://constituanta.blogspot.com/2014/10/ 1994.html (дата звернення: 06.04.2019).
    Re – Assessment and Recommendations of the OSCE High Commissioner on National 
Minorities on the Draft Law “On Languages in Ukraine” (No. 1015–3), § 13. Цит. за: Moser 
М. Language Policy and the Discourse on Languages in Ukraine under President Viktor 
Yanukovych. Stutgart, 2013. P. 276–277.

ЛІТЕРАТУРА
    1.	Ажнюк Б. М. Сучасні тенденції в розвитку слов’янської соціолінгвістичної термі- 
нології (статус мов) / Б. М. Ажнюк // Мовознавство. – 2013. – № 2–3. – С. 163–183.
    2.	Баурінґ Б. Мовна політика в Україні. Міжнародні норми та зобов’язання і україн- 
ський закон та законодавство / Б. Баурінґ // Мовна політика та мовна ситуація в Україні
/ за ред. Юліане Бестерс-Дільґер. – К. : Вид-во Києво-Могилян. акад., 2008. – С. 55–95.
    3.	Бестерс-Дільґер Ю. Сильні та слабкі сторони Європейської хартії регіональних 
або міноритарних мов: західноєвропейський досвід / Ю. Бестерс-Дільґер // Мовознавст- 
во. – 2010. – № 1. – С. 94–99.
    4.	Больман І. Мовні війни в Європі ; пер. з фр. / І. Больман. – К. : Вид-во “К.І.С.”, 
2007. – 280 с.
5.	Брицин В. М. Мовна політика / В. М. Брицин // Українська мова. Енциклопедія.
–	3-тє вид / Ред. кол. Русанівський В. М., Тараненко О. О., Зяблюк М. П. та ін. – К. : 
“Укр. енцикл.” ім. М. П. Бажана, 2007. – С. 375–378.
    6.	Кресіна І. О. Проблема імплементації норм міжнародного права у національне за- 
конодавство про мови / І. О. Кресіна, В. А. Явір // Мовна ситуація в Україні: між конфлі- 
ктом і консенсусом. – К. : ІПіЕНД ім. І. Ф. Кураса НАН України, 2008. – С. 190–204.
    7.	Екологія мови і мовна політика в сучасному суспільстві: зб. наук. праць / Ред. 
Б. М. Ажнюк. – К. : Вид. дім Д. Бураго, 2012. – 376 с.
    8.	Словарь социолингвистических терминов / Отв. ред. В. Ю. Михальченко. – М. : 
Институт языкознания РАН, 2006. – 312 с.
9.	Чередниченко О. І. Захист офіційної мови в національній державі: досвід Франції
/ О. І. Чередниченко // Мовознавство. – 2013. – № 5. – С. 28–36.
  10.	Arzoz X. The implementation of the Charter in Spain // The European Charter for Regional Or 
Minority Languages: Legal Challenges and Opportunities. Strasbourg, 2008. – P. 83–107.
  11.	Bastardas Boada A. World Language Policy in the Era of Glob-alization: Diversity and 
Intercommunication from the Perspective of “Complexity” // Revista de Sociolinguistica. 
Teoria i metodologia. – Barcelona, 2002. – P. 1–9.
  12.	Besters-Dilger J. The Ukrainian Language in Education and Mass Media // Harvard 
Ukrainian Studies. Ukrainian Philology and Linguistics in the Twenty-First Century. 2007.
– Vol. 29. – No 1–4. – P. 257–293.
  13.	Fairless T. European Court Strikes Down German Language Test for Turks // The Wall 
Street Journ. URL : http://blogs.wsj.com/law/2014/07/10/european-court-strikes-down-german- 
language-test-for-turks.
  14.	Fishman J. Language modernization and planning in comparison with other types of 
national modernization and planning // Advances in Language Planning / Fishman J. (ed.). The 
Hague: Mouton, 1974. – P. 79–102.
  15.	Grin F. Language policy developments in Switzerland: needs, opportunities and priorities 
for the next few years // Revue suisse de science politique. – 1998. – Nо 3. – P. 108–113.
  16.	Hartig M. The Language Situation and Language Policy in Belgium // Language Policy 
and National Unity / W. R. Beer, J. E. Jacob (eds). Totowa, NJ, 1985. – P. 67–78.
  17.	Judge A. Linguistic Policies and the Survival of Regional Languages in France and 
Britain. – Basingstoke ; New York, 2007. – P. 129–136.
18.	Phillipson R. International Languages and International Human Rights // M. Kontra,
T. Skutnabb-Kangas, R. Phillipson, T. Varady. Language: A Right and a Resource: Approaching 
Linguistic Human Rights. – Budapest : Central European University Press, 1999. – P. 25–46.
  19.	Ricento T. Models and approaches in language policy and planning // Handbook of 
Language and Communication: Diversity and Change. M. Hellinger, A. Pauwels (eds.). The 
Hague: Mouton de Gruyter, 2007. – P. 211–240.
  20.	Schmitt N. (2017) Linguistic Policy in Switzerland: the Paradigm Shifts but the Complexity 
Remains // Revista de Llengua i Dret, Journal of Language and Law. 2017. – No. 67. – P. 86–105.
  21.	Skutnabb-Kangas T. Linguistic Diversity and Biodiversity. The Threat from Killer 
languages // The Politics of English as a World Language: New Horizons in Post-colonial 
Cultural Studies / Ch. Mair (ed.). – Amsterdam ; New York, 2003. – P. 31–52.
  22.	Van Parijs P. Linguistic diversity as curse and as by-product // Respecting Linguistic 
Diversity in the European Union / X. Arzoz (ed.). – Amsterdam, 2007. – P. 17–46.
23.	Van Parijs P. Linguistic Justice for Europe and for the World. – Oxford, 2011. – 320 р.
  24.	Williams G. Sustaining Language Diversity in Europe. Evidence from the Euromosaic 
Project. – Basingstoke ; New York, 2005. – 251 р.

REFERENCES
    1.	Azhniuk B. M. (2013) Suchasni tendentsii v rozvytku slovianskoi sotsiolinhvistychnoi 
terminolohii (status mov) [Modern tendencies in the development of Slavic sociolinguistic 
terminology (language status)]. Movoznavstvo [Linguistics], no 2–3, pp. 163–183 (in Ukrainian).
    2.	Bowring B. (2008) Movna polityka v Ukraini. Mizhnarodni normy ta zoboviazannia i 
ukrainskyi zakon ta zakonodavstvo [Language policy in Ukraine. International norms and 
obligations and Ukrainian law and legislation]. Language policy and language situation in 
Ukraine. Kyiv: Kyiv-Mohyla аcad., рр. 55–95 (in Ukrainian).
    3.	Besters-Dilger Ju. (2010) Sylni ta slabki storony Yevropeiskoi khartii rehionalnykh abo 
minorytarnykh mov: zakhidnoievropeiskyi dosvid [Strong and weak points of the European 
Charter of Regional and Minority Languages: West-European experience]. Movoznavstvo 
[Linguistics], no 1, pp. 94–99 (in Ukrainian).
    4.	Bolman I. (2007) Movni viiny v Yevropi [Language wars in Europe. Transl. into 
Ukrainian from French]. Kyiv: K.I.S., 280 p. (in Ukrainian).
    5.	Brytsyn V.M. (2007) Movna polityka [Language policy]. Ukrainian language. 
Encyclopedia. Kyiv: Ukrainian еncyclopedia, рp. 375–378 (in Ukrainian).
    6.	Kresina I. O., Yavir V. A. (2008) Problema implementatsii norm mizhnarodnoho prava 
u natsionalne zakonodavstvo pro movy [The problem of implementation of the norms of 
international law into the national legislation language on language policy]. Language 
situation in Ukraine: Between conflict and consensus. Kyiv: IPiEND im. I.F.Kurasa NAN 
Ukrainy, pp. 190–204 (in Ukrainian).
    9. Cherednychenko O. I. (2013) Protection of the official language in the national state: 
The case of France. Movoznavstvo [Linguistics], no 5, рp. 28–36 (in Ukrainian).
    7.	Azhniuk B.M. (ed.) (2012) Ekolohiia movy i movna polityka v suchasnomu suspilstvi: 
zb. nauk. prats [Ecology of language and language polity in the contemporary society]. Kyiv: 
dim D.Buraho, 376 p. (in Ukrainian).
    8.	Mihalchenko V.Yu. (ed.) (2006) Slovar sotsiolingvisticheskih terminov [The dictionary 
of Sociolinguistic terms]. Moscow, 312 p. (in Russiаn).
    9.	Cherednychenko O.I. (2013) Zakhyst ofitsiinoi movy v natsionalnii derzhavi: dosvid 
Frantsii [Protection of the official language in the national state: The case of France]. 
Movoznavstvo [Linguistics], no 5, pp. 32–34 (in Ukrainian).
  10.	Arzoz X. (2008) The implementation of the Charter in Spain. The European Charter for 
Regional оr Minority Languages: Legal Challenges and Opportunities. Strasbourg, рр.83–107.
  11.	Bastardas Boada A. (2002) World Language Policy in the Era of Glob-alization: 
Diversity and Intercommunication from the Perspective of “Complexity”. Revista de 
Sociolinguistica. Teoria i metodologia, Barcelona, рр. 1–9.
  12.	Besters-Dilger J. (2007) The Ukrainian Language in Education and Mass Media. 
Harvard Ukrainian Studies. Ukrainian Philology and Linguistics in the Twenty-First Century, 
vol. 29, no 1–4, рр. 257–293.
  13.	Fairless T. (2014) European Court Strikes Down German Language Test for Turks. The 
Wall Street Journ. URL : http://blogs.wsj.com/law /2014/07/10/european-court-strikes-down- 
german-language-test-for-turks.
  14.	Fishman J. (1974) Language modernization and planning in comparison with other 
types of national modernization and planning. Advances in Language Planning. The Hague: 
Mouton, рр. 79–102.
  15.	Grin F. (1998) Language policy developments in Switzerland: needs, opportunities and 
priorities for the next few years. Revue suisse de science politique, nо 3, рр. 108–113.
  16.	Hartig M. (1985) The Language Situation and Language Policy in Belgium. Language 
Policy and National Unity. Totowa, NJ, рр. 67–78.
  17.	Judge A. (2007) Linguistic Policies and the Survival of Regional Languages in France 
and Britain. Basingstoke; New York, рр. 129–136.
  18.	Phillipson R. (1999) International Languages and International Human Rights. 
Language: A Right and a Resource: Approaching Linguistic Human Rights. Budapest : Central 
European University Press, рр. 25–46.
  19.	Ricento T. (2007) Models and approaches in language policy and planning. Handbook of 
Language and Communication: Diversity and Change. The Hague: Mouton de Gruyter, рр. 211–240.
  20.	Schmitt N. (2017) Linguistic Policy in Switzerland: the Paradigm Shifts but the Complexity 
Remains. Revista de Llengua i Dret, Journal of Language and Law, no 67, рр. 86–105.
    21.	Skutnabb-Kangas T. (2003) Linguistic Diversity and Biodiversity. The Threat from 
Killer languages. The Politics of English as a World Language: New Horizons in Post-colonial 
Cultural Studies. Amsterdam; New York, рр. 31–52.
    22.	Van Parijs P. (2007) Linguistic diversity as curse and as by-product. Respecting 
Linguistic Diversity in the European Union. Amsterdam, рр. 17–46.
23.	Van Parijs P. (2011) Linguistic Justice for Europe and for the World. Oxford, 320 р.
    24.	Williams G. (2005) Sustaining Language Diversity in Europe. Evidence from the 
Euromosaic Project. Basingstoke; New York, 251 р.

  Bohdan Azhniuk, Doctor of Philology, Prof. 
Oleksandr Potebnia Institute of Linguistics, 
National Academy of Sciences of Ukraine, Kyiv

LANGUAGE POLICY: EUROPEAN CRITERIA AND UKRAINE

    The article discusses a much debated in Ukraine issue: what are the principles 
of language policy that can be labelled European, what are the major sources for 
the deduction of these principles and to what extant they could be implemented in 
Ukraine’s current language policy. It is argued that these principles can be deduced 
from the following major sources: national constitutions and legislative acts on 
language issues, international legal instruments (The European Charter of regional 
or Minority Languages), international declarations (The Universal Declaration of 
Linguistic Rights) that are not legal instruments at the moment, expert opinions of 
international committees and other bodies like the Venice Commission, OSCE, etc, 
scientific publications on language policy and language planning. The analysis of 
these sources gives justification to the following principles as reflecting the 
mainstream European conception of language policy and language planning:
1) maintaining the leading role of the official state language as the backbone of 
national unity, 2) protection of endangered languages and preservation of language 
diversity, 3) promotion of the bilingualism with sufficient competence in the state 
language, 4) effective management of the enforcement mechanism.
    The ratification by Ukraine of the European Charter for Regional or Minority 
Languages called attention to its implementation in Ukraine. The comparison of Ukraine 
with most European countries shows that in terms of linguistic rights the country’s main 
language (Ukrainian) is in a rather underprivileged position. There is growing 
awareness in the society that the idea of official or semi-official Ukrainian-Russian 
bilingualism was designed as an instrument of Russian foreign policy and became one of 
the key factors that provoked political instability in the country. Nowadays Russian is 
associated with the annexation of Crimea and justification of further aggression and the 
official upgrading of its status is perceived as a jeopardy for the Ukrainian national 
identity and statehood. The change of the popular attitude to the idea of the official 
bilingualism has modified the positions of the major political players.
    Key words: language policy, state language, regional language, minority language, 
language rights, endangered language, language diversity, ecology of language.
	Стаття надійшла до редколегії 14.04.19

