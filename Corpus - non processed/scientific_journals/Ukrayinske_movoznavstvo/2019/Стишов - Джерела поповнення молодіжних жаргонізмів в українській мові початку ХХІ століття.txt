Українське мовознавство. №1(49)/2019

УДК 811.161.2’276’’20’’
https//doi.org/10.17721/um/49(2019).32-43

       Олександр Стишов, д-р філол. наук, проф. 
Київський університет імені Бориса Грінченка, Київ

ДЖЕРЕЛА ПОПОВНЕННЯ МОЛОДІЖНИХ ЖАРГОНІЗМІВ 
В УКРАЇНСЬКІЙ МОВІ ПОЧАТКУ ХХІ СТОЛІТТЯ
   Розглянуто один із важливих шарів лексичної системи загальнонаціональ- 
ної української мови початку ХХІ ст. – молодіжні жаргонізми-неологізми. 
Визначено і проаналізовано головні джерела поповнення названих одиниць. 
Найбільш дієвим серед них виступає словотворення на основі питомих і запо- 
зичених дериваційних ресурсів. Ще одним досить дієвим джерелом збагачення 
молодіжного соціального діалекту виступають безпосередні входження з 
іноземних мов – англійської, російської, німецької, іспанської, французької, 
китайської. Також джерелами поповнення молодіжного мовлення є певна 
частина неологізмів, які проникли з інших жаргонів – комп’ютерного, спор- 
тивного, автомобільного, та окремі нові соціалектизми засвоєно (переважно 
зі зміною семантики) із менш дієвого джерела – кримінального арго.
   Ключові слова: молодіжний жаргон, соціолект, неологізм, словотво- 
рення, деривація, семантика, арго.

   Визначальну роль у динаміці розвитку лексики сучасної укра- 
їнської мови (та й інших мов світу) відіграють неологізми, особ- 
ливо загальномовні, переважна більшість яких згодом стає літе- 
ратурними словами та закріплюється в словниках. Проте поки що 
мало уваги в сучасній лінгвістиці приділено дослідженню джерел 
неологічної лексики в різних жаргонах. Адже з мовознавчого по- 
гляду соціолектизми – це одиниці розмовного стилю мови, які є 
альтернативою занадто заформалізованим, офіційним і нерідко 
“сухим” лексемам літературної мови і які вносять у народну мову 
живий струмінь, роблять її образнішою, емоційнішою та експре- 
сивнішою, а тому потребують ґрунтовного студіювання і закріп- 
лення в спеціальних словниках. Почасти названої проблематики у 
свої працях уже торкалися вчені в   зарубіжній   лінгвістиці 
(В. Мокієнко, Т. Нікітіна, М. Грачов, Е. Береговська, В. Хом’яков,
Ф. Рожанський, О. Борисова-Лукашанець, Е. Партридж, М. Кляйн 
та інші) і в україністиці (Н. Шовгун, С. Мартос, Р. Бондар, 
Л. Ставицька, Ю. Мосенкіс, П. Грабовий, Ю. Василенко, Н. Дзю- 
бишина-Мельник, Г. Врублевська й ін.).
   Постановка проблеми. Предметом нашої уваги в цій статті 
стали головні джерела поповнення молодіжних жаргонізмів- 
неологізмів, не зафіксованих найвідомішими тлумачними1 і жар- 
гонними українськими лексикографічними2 працями, оскільки 
названі одиниці є визначальним корпусом слів, що слугують ди- 
намічному розвиткові цього соціолекту. Адже склад мовців, які 
ним послуговуються, постійно змінюється: одні старшають і ста- 
ють дорослими, а їм на зміну приходять інші. До того ж, кожна 
історична доба накладає свій відбиток на мову молоді – школярів, 
учнів професійних училищ, студентів, курсантів. Тому ми переко- 
нані, що названа вище проблематика була й залишається досить 
важливою та на часі, що і визначає актуальність теми цієї статті.
   Мета розвідки – лінгвістичний аналіз основних джерел зба- 
гачення соціолекту учнівської і студентської молоді новими 
жаргонними словами на початку ХХІ ст.
   Фактичний матеріал студії – переважно власні записи розмо- 
вного мовлення молоді (школярів, учнів професійних училищ, 
студентів, курсантів) (РММ), а також тексти з інтернету (Інт), 
сучасної періодичної й електронної преси (газети “Україна мо- 
лода”, “Українська молодь”, “Молодь Черкащини”, “Молода

     1 Див.: Словник української мови : в 11 т. / АН УРСР. Інститут мово- 
знавства / за ред. І. К. Білодіда. Київ : Наук. думка, 1970–1980. Т. І–ХІ; 
Великий тлумачний словник сучасної української мови (з дод., допов. на 
CD) / Уклад. і гол. ред. В. Т. Бусел. Київ; Ірпінь : ВТФ “Перун”, 2009; 
Словник української мови. Київ : ВЦ “Просвіта”, 2012; Словник українсь- 
кої мови : в 20 т. Київ : Наук. думка, 2010–2018. Томи І–ІХ.
2 Див.: Український молодіжний сленг сьогодні / Уклад. С. Пиркало / за
ред. та післямовою Ю. Мосенкіса. Київ : Мова та історія, 1999; Ставиць- 
ка Л. Український жарґон: Словник. Київ : Критика, 2005; Цеацура О. Лаба: 
тлумачний словник музичного та митецького сленгу. Київ : Український 
ренесанс, 2009; Врублевська Г. Й. Словник жаргонної лексики у творах 
письменників “Житомирської прозової школи”. Житомир : Вид. Жито- 
мир. обл. універс. наук. бібліотеки ім. О. Ольжича, 2015.

Галичина”, “Високий замок”) (Пр), радіо (“Українське радіо”, 
“Радіо Свобода”) (Р), телеканалів (“24 канал”, “НЛО TV”, “112-й 
канал”, “1+1”, “5-ий канал”, ТРК “Україна”, “ICTV” та інші) (Т) і 
художнього стилів (твори С. Жадана, Л. Дереша, А. Дністрового, 
І. Карпи, Є. Пашковського, С. Пиркало, О. Ушкалова, С. Андру- 
хович, Ю. Андруховича). Корпус дібраних жаргонних слів стано- 
вить понад 200 одиниць.
   Загальновизнано, що жаргон, на відміну від арго, є відкритою 
системою, яка постійно поповнюється новими словами, відби- 
ваючи соціальні й матеріальні зміни в житті українців. Однак, за 
нашими спостереженнями, молодіжний соціолект найбільш ди- 
намічний порівняно з іншими жаргонними підсистемами. Це 
зумовлено низкою чинників: постійною зміною поколінь, моло- 
ді люди полюбляють активніше спілкуватися з метою самови- 
раження, самоствердження, їхнє бажання бути неординарними, 
дотепними, прагнення вразити співрозмовника свіжістю та яск- 
равістю висловлювання, намагання уникнути відомих, трафаре- 
тних та затертих слів і виразів тощо. Тут виявляється розкутість, 
тяжіння до створення нестандартної лексики та фразеології, яка 
слугує мовцям не лише засобом оригінальної номінації осіб, 
реалій, явищ, процесів, дій і станів, але й нерідко для посилення 
образності, емоційності, експресивності, впливу на одержувача 
інформації. Тому молоді люди часто використовують незвичні 
та колоритні слова й фразеологічні одиниці, переважно зниже- 
ного (а іноді й лайливого та вульгарного) регістру. Хоча, з іншо- 
го боку, їх мовлення в останні роки засвідчує зростання інтелек- 
туалізації, що виявляється у вживанні книжних одиниць – 
переважно запозичених слів. Цікаво, що у процесі творення й 
засвоєння нових жаргонізмів простежуються своєрідні когніти- 
вні процеси молодого покоління, їхнє неординарне сприйняття 
світу і бачення себе в ньому.
   Слушні зауваги щодо особливостей молодіжного сленгу ви- 
словила Леся Ставицька, яка вважала, що йому, як ніякому ін- 
шому соціолектові, притаманна певна розмитість кордонів, а 
тому вичленувати його як замкнену підсистему можна лише 
умовно [Ставицька : 190].

   Які ж основні джерела поповнення і збагачення молодіжного 
жаргону в українській мові початку ХХІ ст.? Зупинимося докла- 
дніше на цьому.
   Зібраний фактичний матеріал і наші спостереження дали 
змогу виокремити кілька таких джерел.
   1.	Новоутворення на основі як питомих, так і запозичених 
дериваційних ресурсів. Словотвірне різноманіття характерне для 
цього соціального діалекту. Такі похідні одиниці, як і в сучасній 
українській літературній мові, так і в молодіжному жаргоні, істот- 
но домінують. Фактичний матеріал переконливо засвідчує, що 
аналізовані соціолектизми утворюються здебільшого морфологіч- 
ним і лексико-семантичним способами. Перший спосіб представ- 
лений різними підспособами, серед яких переважає суфіксальний. 
У процесі творення іменників-неологізмів, корпус яких є найбіль- 
шим в аналізованому соціалекті, на початку ХХІ ст. найпродукти- 
внішими постпозитивними формантами є: -ик (джусик “сік”, бор- 
зик “той, хто поводить себе нахабно, агресивно” та ін.), -ух(а)
/ -юх(а) (Сільпуха “продовольчо-промисловий супермаркет «Сіль- 
по»”, приколюха “жарт, розіграш; дотепний вислів” та ін.), -к(а) 
(катка “гра”, ботанка “заучка-відмінниця” та ін.), -он (зачесон “за- 
чіска”, видон “вид, вигляд кого-небудь” та ін.), -ак (зомбак “зазом- 
бована людина”, пресак “група м”язів живота людини; прес’ та ін.),
-іст (шлангіст “той, хто ухиляється від роботи; нероба; ледар”, 
фінгаліст “особа, яка ставить синці під оком (фінгали)” та ін.). 
Пор. у контекстах: Учора на перерві ми з другом устигли провести 
в настільний теніс тільки одну катку (РММ); Це все зачесон! Він 
вводить в оману. З таким зачесоном і Іво Бобул став привабли- 
вим ... (Інт); Дехто перемотував онучу на нозі, тримаючись за 
плече товариша і носаком намацуючи халяву чобота; загнані, дику- 
ваті, в арештанськи довгих шинелях, батожили недобрими погля- 
дами; у-у, синок, попеня, шлангіст, хрестоносець! (Є. Пашковсь- 
кий). Цікаво, що в низці соціалектизмів молодь замінює первинні 
суфікси на інші. Засвідчено, що ця субституція є двох планів: як 
заміна питомих українських суфіксів іншомовними (зачіс-к-а – 
зачес-он, амрикан-ець – америк-ос), так і навпаки (пор.: маж-ор – 
маж-ик “молодик багатих або впливових батьків, який веде роз- 
кішний і розгнузданий спосіб життя”, фаш-ист – фаш-ик).
   Відомо, що в усному розмовному мовленні люди намагаються 
економити лінгвальну енергію, а тому часто скорочують речення 
і слова. Це особливо характерно для молодіжного жаргону, у 
якому є чимало нових слів, утворених безафіксним способом де- 
ривації: проц (від процент), тел (від телефон), ава (від аватар) 
“невелике статичне або анімоване зображення (часто обмежене 
розміром у певне число пікселів і / або байтів), що використову- 
ється для персоналізації користувача будь-яких онлайн-сервісів”, 
ігнор (від ігнорувати), ок (від окей) та ін. Пор.: Мабуть я не люб- 
лю інтриги і тому поставила свою реальну фотку на аву (Інт); 
Поради не давати хабарів за залік, не брати гречку й не плутати 
ліфт із туалетом стикаються з потужним ігнором (Пр); Ти не 
мусиш зайняти перше місце, та й друге тобі ні до чого, казав він 
якомусь хлопцеві зі стрибків у довжину, займи третє – і все буде 
ок. Доктор Еріксон знав, що коли хлопець відразу виграє золоту 
або срібну медаль – його кар’єрі капут (С. Андрухович).
   Одним із важливих засобів економії мовних зусиль у соціаль- 
ному діалекті молоді виступає універбація, пор.: студак ← сту- 
дентський квиток, Пузатка / пузатка ← “Пузата хата”, нулівка
← нульова пара, днюха ← День народження тощо. Напр.: Сього- 
дні ми з дружбанами досить смачно пообідали в Пузатці на По- 
долі (РММ); Днюха Style або День народження в бібліотеці (Інт).
   Також законом економії мовної енергії спричинена поява в 
аналізованому жаргоні досить значної кількості нових одиниць, 
утворених абревіацією: лкз / елказе “лінгвокраїнознавство”; 
СУЛМ / СУЛЕМЕ   “сучасна   українська   літературна   мова”; 
спс / еспеес “спасибі”; хз / хезе “хто його знає; хтозна”; ензе “ні за 
що”; нзн “не знаю”; гп / гепе “гидотна потвора”; ВасФе “Василь 
Федрович” та ін. Пор. у контекстах: Я сьодні не йду на пари з 
елказе (РММ); “ХеЗе” від тернопільської молоді (Інт); ВасФе 
захворів, і сьогодні фізри не буде (РММ).
   В останні роки помічено, що молодіжні соціолектизми акти- 
вно творяться шляхом основоскладання, що дає змогу сказати 
коротше, дотепніше і стилістично виразніше: парохід “той, хто 
відвідує пари”; парогуль “той, хто пропускає заняття”; довбогриз 
“дурень”; понторіз “той, хто поводиться виклично, зухвало, на- 
магаючись привернути до себе увагу; хвалько”; трубо-
льот / труболіт “безхатько, волоцюга”; скотовоз зневажл. “ав- 
тобус, маршрутне таксі”; борщохльоб / борщехльоб зневажл. 
“рот”; мордогляд “дзеркало” та ін. Пор. у контекстах: Ще один 
плюс Astra – машина настільки непримітна, що її не купують ні 
“гонщики”, ні “понторізи” (РММ); А так за що платити? За 
скотовози? Крім того, ніхто не моніторить пасажиропотік (Інт); 
Пора якийсь канал організувати, заткнути без бухалова борщо- 
хльоби... (Є. Пашковський). Як бачимо з наведених прикладів і 
ще ряду не поданих одиниць зібраного фактичного матеріалу, 
значний корпус із-поміж молодіжних жаргонізмів-неологізмів 
становлять назви осіб, що свідчить про потужну тенденцію до 
антропоцентризму в аналізованому соціолекті.
   Відзначаємо, що в сучасному молодіжному жаргоні прикме- 
тників-неологізмів налічується невелика кількість порівняно з 
іменниками. Уворюються вони суфіксальним способом за допо- 
могою традиційних питомих формантів -ов- / -ев- (бестовий 
“найкращий”, трешевий “який характеризується відмовою від 
стандартів, повним запереченням загальноприйнятих норм 
(стиль в одязі, поведінці людей та ін.), життям без меж і обме- 
жень”), -н- (суперний “найкращий”, кульний “гарний, модний, 
престижний, вражаючий, захопливий”), -уват- (бикуватий “який 
має невисокий розумовий рівень, але сильний і агресивний, са- 
мовпевнений чоловік”), -езн- (бомбезний “розкішний, чудовий, 
захопливий, грандіозний, потужний; який зумовлює вибух емо- 
цій, позитивну оцінку”) та ін. Напр.: Але Олег Скрипка вирішив 
не йти по стопах колег, які випускають “бестовий” альбом з 
100500 частин, коли з них вже сиплеться труха (Інт); Терезка 
спробувала уявити собі людину, яка випадково натрапить на 
цей гербарій. Сиділи собі хлопець і дівчина, подумає він, з одного 
класу. Прийшли, мовляв, після уроків, посидіти, побазарити. Він
– бикуватий і самозакоханий, вона – ... вперта (Л. Дереш).
   У молодіжному соціолекті, за нашими даними, функціонує 
невеликий корпус дієслів-неологізмів, порівняно з іншими лек- 
сико-граматичними класами слів, утворених переважно суфік- 
сальним способом із використанням відомих національних фор- 
мантів -и- (селфити “фотографувати себе”, хайпити “піарити,
створювати надмірну популярність, ажіотаж аж до істерики, 
навколо чогось”, чілити / чилити “релаксувати, відпочивати, 
нічого не робити”), -ну- (дзенькнути, брякнути “зателефонува- 
ти”, -а- (спікати (від англ. speak) “говорити”, глюкати “працюва- 
ти з перебоями (про програму, комп”ютер), із помилками’), -ува-
 / -юва- (пензлювати “іти, прямувати”). Пор.: Бодьо, досить уро- 
ки вчити, давай краще чилити (з усного мовлення школярів); 
Випив пива і роздаю (жалко, шо інтернет глюкає) (Інт).
   Помічено, що прислівників-неологізмів в аналізованому со- 
ціолекті утворено найменше: кульно “гарно, модно, престижно, 
вражаюче, захопливо”; лайтово “легко”; ізічно “легко”. Напр: 
Відео знято кульно! (РММ).
   Характерно, що сучасна молодь полюбляє активно викорис- 
товувати для творення нових слів лексико-семантичний спосіб 
деривації. Корпус таких неосемантів є досить значним. У проце- 
сі семантичної деривації значну роль відіграють перенесення за 
подібністю. Засвідчено найрозноманітніші види метафор: русал- 
ка “дівчина”, покемон “хлопець”, фреш “першокурсник у виші”, 
макіяж “синці на обличчі”, дріт “телефон”, сканувати “списува- 
ти”, кашляти “говорити, розмовляти” та ін. Напр.: Артем, фре- 
шфест? (всі фреші уже автоматично запрошені!) про формат 
деталі будуть публікуватись ближче до зустрічі:3. Аліна, хто 
такі “фреші”? Артем, першокурсники!) Ми в Могилянці нази- 
ваємо вас фрешами :)Тому ж і фрешфест:3 (Інт). Деякі соціо- 
лектні неосеманти у мовленні молодіжної субкультури утворено 
на основі метонімії: шумахер “той, хто любить швидко їздити 
(нерідко порушуючи правила дорожнього руху)”, хмельницький, 
богдан “грошова купюра номінальною вартістю 5 гривень”, ско- 
ворода “грошова купюра номінальною вартістю 500 гривень” та 
ін., пор.: Неадекватним шумахерам на старому фольксвагені 
вдалося проїхати всі перешкоди, включаючи навіть – перекриті 
поліцією дороги! (Т); Що ти мені богдана сунеш?! Дай дорого- 
вартіснішу банкноту (РММ). Помічено, що такі субстандартні 
одиниці, оскільки вони стилістично марковані та місткі (еконо- 
мія мовних зусиль), поступово проникають в інтержаргон і в 
розмовне мовлення.
   Зафіксовано цікавий випадок відфраземної деривації. Так, на ос- 
нові усталеної одиниці бути під каблуком у жінки (дівчини) внаслі- 
док еліптизації утворено молодіжний жаргонізм каблук “чоловік, 
який повністю підпорядковується дружині або хлопець – дівчині”. 
Крім номінативної функції, цей соціолектизм виражає негативну 
маркованість – несхвальності і зневаги. У розмовно-експресивному 
мовленні йому відповідає синонім-дублет підкаблучник.
   2.	Іноземні мови. За нашими даними, із-поміж неологізмів іншо- 
мовні входження, не зафіксовані словниками, посідають другу по- 
зицію в аналізованому жаргоні й також є досить чисельними. Адже 
останнім часом іноземні мови мають усе більший вплив на молоді- 
жну субмову. Серед них майже 90 % займають англіцизми й амери- 
канізми. Це зумовлено тим, що нині англійська мова посідає домі- 
нувальну позицію в світі як засіб міжнародного спілкування, актив- 
но входить у сучасне мовлення українців. Характерно, що ця мова в 
молодіжному середовищі є престижною і навіть найбільш модною, 
а тому перспективною для студіювання. Закономірно, що чимало 
жаргонізмів, які побутують у середовищі школярів, учнів професій- 
но-технічних училищ, студентів, курсантів, – це слова, запозичені з 
англійської мови та її американського варіанта в готовому вигляді та 
функціонують переважно як варваризми: хейтер (з англ. hater – 
ненависник) “людина, яка ненавидить й осуджує все і всіх, хто їй не 
подобається або агресивно реагує на будь-яку інформацію, яку вона 
тільки бачить; недруг”; тічер / тичер (з англ. teacher) “учитель”; ізі 
(з англ. easy – легко) “легко, без зусиль, не стомлюючись; заіграш- 
ки”; хайп (з англ. hype – ажіотаж, нав’язлива реклама) “1) інтенси- 
вна і нав”язлива реклама, розкручування; піар; значна увага, захват, 
галас, істерика довкола когось або чогось; 2) те, що нині модно’; 
гайс (з англ. guys) “хлопці, чуваки” та ін. Пор.: Розпізнати хейтера 
легко. У тексті переважають емоції, а в словах підступ (Інт); – 
Привіт, гайс! Як справи? (РММ). Цікаво, що їх розуміють і відтво- 
рюють навіть ті, хто ніколи не вивчав англійської мови та не був у 
Великій Британії , Сполучених Штатах Америки, Канаді, Австралії. 
Зібраний матеріал засвідчив, що нововходжень із інших мов, 
якими починає активно послуговуватися молодь, порівняно з 
англіцизмами, небагато. Це жаргонізми-новозапозичення з ро- 
сійської (допка (скорочення від рос. дополнительная сессия)
“перескладання заліків та іспитів у додаткову сесію”, жиза (усі- 
чена форма від рос. жизнь) “життя”, деер (скорочення від рос. 
День рождения) “День народження”; німецької (цвай (Zwei) 
“оцінка «двійка»”, натюрліх (natürlich) “звичайно, очевидно, 
натурально”); іспанської (чіка (chica “молода дівчина”); францу- 
зької (шарман (charmant) “чарівний, вишуканий”), китайської 
(феншуй (風水 fēngshuǐ – дослівно “вітер і вода”) “чудово, непе- 
ревершено”) мов. Але останнє слово ввійшло до лексичного 
складу української мови зі значенням “давнє китайське містичне 
вчення про гармонійне життя людини у Всесвіті, даоська прак- 
тика символічного освоєння простору; що-небудь розміщене 
продумано і чітко”, а вже в молодіжному жаргоні було пере- 
осмислене завдяки певним асоціаціям і набуло іншої семантики. 
Пор. у контекстах: Скажіть будь-ласка, якщо я потрапив на 
допку, це впливає на стипендію,просто якщо я здам на допці 
екзамен на 3, в мене буде середній бал 4, в деяких інститутах, 
якщо попав на допку, то стипендії точно вже не буде? (Інт); 
Братан схопив сьогодні цвай із вищмат (з усного мовлення сту- 
дентів); – Як воно нічого?! – У мене все феншуй! (РММ).
   3.	Входження з інших жаргонів. Передусім, це нові жаргонні 
одиниці з комп’ютерного соціолекту, оскільки в інформаційну 
добу швидко розвиваються комп’ютерні технології і сучасна мо- 
лодь підтримує науково-технічний прогрес, не уявляє свого жит- 
тя без ПК, ноутбука, планшета та активно послуговується ними: 
ноут “ноутбук”, живність “вірус”, млинець “носій інформації у 
формі круглої пластини, покритої шаром матеріалу, призначений 
для запам’ятовування і відтворення інформації; компакт-диск”, 
масдай “крайній ступінь невдоволення”, гамать “грати”, задро- 
тити “фанатично грати в комп'ютерні ігри” тощо. Напр.: Давай 
виберемо бестовий ноут для подарунку братану! (РММ).
   Захоплення молодих людей спортом (особливо футболом) 
було й залишається на всі часи, а тому проникнення одиниць 
цього соціолекту – дость характерне явище: пеналь “одинадця- 
тиметровий штрафний удар; пенальті”; сейвити “рятувати свої 
ворота від неминучого гола у футболі, гандболі, хокеї та ін. (про 
воротаря)”; глор “уболівальник, який не має улюбленої команди та 
переважно гостро переживає за команду-фаворита”; Кріш “футбо-
ліст Кріштіа́ну Рона́лду душ Са́нтуш Аве́йру”; треша, трега “на- 
вчання, вправи для вдосконалення навику, майстерності; трену- 
вання” та ін. Пор.: Кріш оконфузився, бо не забив пеналь (РММ); 
Деня вчора отримав невелику травму на треші (РММ).
   Не менше зацікавлення виявляє молодь і щодо автомобілів і 
всього, пов’язаного з ними, а також цим жаргоном, яким вона 
активно послуговується: підрізати “несподівано стрімко обігна- 
ти який-небудь транспортний засіб (переважно автомобіль), пе- 
решкоджаючи його подальшому рухові та створюючи аварійну 
або близьку до неї ситуацію на дорозі”; ламба / Ламбо “спортив- 
ний автомобіль італійської компанії «Ламборґіні»”; горщик “ци- 
ліндр”; гідрач “гідравлічний пристрій для підсилення потужності 
дії на важелі керування машин і механізмів” тощо. Напр.: Наше 
авто з російськими номерами часто-густо підрізають, притис- 
кають до обочини і облаюють із вікон чуваки з почепленими 
акурат після остаточного оголошення результатів виборів 
(Ааааа! Лучьше позна, чєм нікагда а а!!!) помаранчевими стріч- 
ками (І. Карпа); “Ламбо” кашляє. Шини скриплять. Відчува- 
ється ядучий запах паленої гуми (Інт).
   Важливою і невід’ємною частиною життя сучасного підрос- 
таючого покоління є музика та відповідний соціальний діалект, 
одиниці якого активно проникають і побутують у мовленні мо- 
лодих людей: кубик-рубик / кубік-рубік “пісня, у якій повторю- 
ються ті самі слова і яка не має змісту, а є лише ритмом”; солян- 
ка “1) сольний концерт поп-виконавця; 2) суміш різних 
музичних напрямів, стилів, виконавців тощо”; рок-н-ролити 
“танцювати під рок-н-рол, розважатися”; звучара “потужний 
звук”) та ін. Пор.: А кар’єра “Лазарету” тимчасом розвивалася 
блискавично. Не встигли вони створити перший альбом і дати 
два пробні концерти в сусідній із Льошиним будинком СШ № 45, 
як їм запропонували взяти участь у роковій “солянці” на вело- 
треку СКА, потім – у концерті перед Оперним театром, у при- 
міщенні Львівської філармонії… (Н. Сняданко).
   На нашу думку, переважна більшість наведених вище і поді- 
бних жаргонізмів швидко “розкручується” та набуває статусу 
інтержаргонізмів, тобто вони стають сленгізмами.
   4.	Запозичення із кримінального арго. Певній частині мо- 
лоді здається, що використання таких слів у мовленні підкрес- 
лює їх дорослість, “крутизну”, підвищує їхній соціальний статус 
серед однолітків. Так, останнім часом в аналізованому соціолек- 
ті почав активно побутувати негативнооцінний неологізм за- 
шквар із місткою семантикою “ідіотизм, ганьба, безумство, щось 
недолуге, неприйнятне і немодне”. Це слово проникло в молоді- 
жний жаргон із кримінального арго, де зашкваритися означає 
“зганьбитися”. Пор. у розмовах молоді: Нині носити сандалі не 
на босу ногу, а в шкарпетках – це повний зашквар (РММ). Ще 
одним прикладом слугує семантичний жаргонізм-неологізм че- 
реп “відмінник”, утворений на основі кримінального арготизму, 
який має два значення: “1) голова; 2) татуювання, що свідчить 
про належність особи до еліти злочинного світу”.
   Безсумнівно, існують ще й інші, менш важливі, джерела по- 
повнення лексичного складу молодіжного жаргону, але в цій 
статті ми обмежилися аналізом лише головних.
Висновки. Отже, “жаргонний бум” в українській мові на почат- 
ку ХХІ ст. зумовлений впливом як екстра-, так і інтралінгваль- 
них чинників. Зібраний і проаналізований фактичний матеріал 
засвідчив, що найбільш динамічно в цей період розвивається, 
трансформується, постійно змінюється й оновлюється саме мо- 
лодіжний жаргон. Він інтенсивно збагатився в останні два деся- 
тиліття передусім неологізмами, основними джерелами яких 
були – словотворення на основі питомих і запозичених дерива- 
ційних ресурсів, іноземні мови, інші жаргони, кримінальне арго. 
Перспективи подальших розвідок у цьому напрямі. Про- 
цеси оновлення словникового складу молодіжного соціолекту є 
надзвичайно інтенсивними, а тому потребують подальшого 
ґрунтовного вивчення у структурно-семантичному, функціона-
льно-стилістичному й когнітивному аспектах.

ЛІТЕРАТУРА
	Ставицька Л. Арґо, жарґон, сленг / Л. Ставицька. – К. : Критика, 2005. – 348 с.

REFERENCES
    Stavyczka L. (2005) Argo, zhargon, sleng [Argo, jargon, slang]. Kyiv: Krytyka, 348 p. (in 
Ukrainian).

Oleksandr Styshov, Doctor of Philology, Prof. 
Borys Grinchenko Kyiv University, Kyiv

SOURCES OF EXPANDING OF THE YOUTH JARGON IN UKRAINIAN 
AT THE BEGINNING OF THE XXI CENTURY

   The article focuses on one of the important layers of the lexical system of the 
national Ukrainian language at the beginning of the XXI century, namely the youth 
jargon neologisms. The recording of the spoken language of young people 
(schoolchildren, students of vocational schools, university students, cadets, etc.) as 
well as texts from the Internet and contemporary Ukrainian journalism and fiction 
served as the material of the present study. The body of newly formed slang words 
under analysis comprises more than 200 units. The author defines and analyses the 
main sources of the mentioned units’ enrichment. The most effective among them is 
the word formation on the basis of specific and borrowed derivative sources. It has 
been shown that within the analyzed period the youth jargon neologisms are mostly 
enriched by nouns-neologisms formed, in particular, by means of suffixation, 
univerbalization, abbreviation, compounding, lexico-semantic derivation or without 
any affixes at all. Newly formed adjectives, verbs and adverbs, being not numerous 
in comparison with nouns-sociolects of youth, are coined primarily by suffixation. 
Another effective source of the youth social dialect enrichment is their direct entry 
into Ukrainian from foreign languages, such as English, Russian, German, Spanish, 
French, and Chinese. Among these new borrowings English loan words prevail. 
Besides, a certain part of the youth neologisms has penetrated into speech of the 
young people from other jargons, such as computer, sports, automobile jargons. 
Some new units of the analyzed sociolect have come into use (mainly with a change 
in semantics) from a less effective source, i.e. a criminal argot.
   Key words: youth, jargon, sociolect, neologism, word formation, derivation, 
semantics, argot.
	Стаття надійшла до редколегії 04.02.19

