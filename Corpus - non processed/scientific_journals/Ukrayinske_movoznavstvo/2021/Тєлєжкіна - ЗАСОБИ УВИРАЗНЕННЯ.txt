Українське мовознавство, 2021

УДК 81'38:81'374
https//doi.org/10.17721/um/51(2021).95-106

Олеся Тєлєжкіна, д-р. філол. наук, доц.
           Харківський національний університет міського господарства імені О. М. Бекетова, Харків
http://orcid.org/0000-0002-2953-7368

ЗАСОБИ УВИРАЗНЕННЯ УКРАЇНСЬКОЇ БАРОКОВОЇ ПОЕЗІЇ: ЛІНГВОСТИЛІСТИЧНИЙ ПОГЛЯД

   Розглянуто виражальна-зображальні засоби інтенсифікації та експресивізації поетичного полотна епохи бароко. Відзначено, що для української барокової поезії було характерним уживання стилістич­ них фігур, основу яких становлять засоби фонетичні (асонанс, аліте­ рація, еквіфонія, метафонія, фонетичний епаналепсис, звуконаслі­ дування, капіталізація) і лексико-граматичні (паралелізм, градація, поліптотон, анномінація, подвоєння, анадиплосис, анафора, епіфора, гомеотелевт, хіазм), а також тропи (метафора, метонімія, персоні­ фікація, гіпербола, алегорія). Спостережено, що в досліджених текс­ тах переважають фігури, які т:рунтуються на перебільшенні, проти­ ставленні й повторенні. Констатовано, що майстерне поєднання різних мовно-художніх засобів увиразнення віршової оповіді дало змогу створити майстерно вибудувану, декоративно виразну, консептивно наснажену художню картину тогочасного світу.
Ключові слова: поетичне полотно, віршова оповідь, виражальна­
зображальні засоби, стилістична фігура, троп, інтенсифікація, екс­ пресивізація.

   Загадковий світ барокової поезії віддавна викликає наукову цікавість як у літературознавців, так і в мовознавців. Проте попри  певну  розробленість   проблеми   (праці   Л. Андрієнко, А. Виговської, І. Гуцуляк, В. Крекотня, Б. Криси, А. Макарова й ін.), залишаються прогалини, що потребують лінгвостилістич­ ного висвітлення. Однією з таких «білих плям» є неувага дослід­ ників до виражальна-зображальних засобів різної лінгвістичної


природи, оприявнених у віршових творах епохи бароко. Це зу­ мовлює актуальність нашої розвідки.
   Дослідники відзначають складність, суперечливість, своєрід­ ну двоїстість епохи бароко. А. Макаров наголошує, що людина бароко “вчиться мислити двома мовами: чіткими логічними означеннями науки й багатозначними образами, алегоріями та символами мистецтва. Одна її мова - це мова тих, хто прагне проникнути у глибокі й часом сумні і страшні для самої людини таємниці природи. Друга її мова - мова молитви, віри у вищий сенс світобудови й людської доброти” [Макаров: 62]. Такий ду­ алізм зумовлював появу особливої поезії того часу: “Поезія ба­ роко - це творіння амбівалентної художньої картини світу, де триває гул божественного творіння, відбувається освоєння прос­ тору, упізнаються риси часу, єднаються верхи й низи життя. Уся перспектива цієї картини замикається й відмикається писаним словом” [Криса: 47]. Поєднання раціонального й ірраціонально­ го начал стало основоположним у формуванні системи художніх засобів, реалізованої в бароковій поезії на всіх мовних рівнях.
   Мета дослідження - виявити і схарактеризувати засоби ху­ дожньо-стилістичного увиразнення мови українського поетич­ ного бароко.
Поезія  того  часу  “поступово  ставала  формою  особливого
умовно-художнього		яке  вимагало  свого  вира-
ження у системі специфічної лексики. Над «звичайною» побуто­ вою мовою вибудовувалась ще одна мова умовних емоційно­ образних означень, що репрезентувала матеріал суто поетичного осягнення реальності” [Макаров: 232], у ній “створювалася ат­ мосфера літературної гри” [Макаров: 255], що втілювалася за допомогою тих чи тих мовно-виражальних одиниць.
   Митці XVII - початку XVIII ст. активно використовували фонетичні засоби, зокрема еквіфонію: Трудно сиротинці на чужині жити (Анонім); От же Хмельницький може - І По­ можи йому, боже, І Тих куркоідів биТJШ, І Як жидів неживи­ ти! (Анонім); асонанс: СлОвО плОтОнОснО І МнОгО плОдО­ нОснО І Много плода бог слово в рай приносить, І Вся тім биша, вся даєт, чесомо кто просить (І. Величковський). У другому


зразку автор поєднує звукопис із графічним виокремленням повторюваного голосного. Слова плотоносно - плодосносно утворюють близькозвучну пару, що засвідчує застосування у віршотворенні такого прийому фонетично-семантичного ор­ наментування, як паронімічна атракція. Такий прийом зафік­ совано в багатьох віршових творах того часу: Немаш труд­ нійших в світі ремесел над сніцарства, І а другоє вп 'ять трудні также і слюсарства < ... > (К. Зиновіїв); Висипався хміль із міха І І наробив ляхам лиха (Анонім); “МАГНАС” - “ВЕЛИКИЙ  ПАН”  ПО-ЛАЦИНІ,  І  “МАГНЕС”  -  ЖЕЛІЗО
ТЯГНУЧИЙ КАМЕНЬ І Магнас, як магнес. Довод на то, І же тот железо, а ов тягнет злато (І. Величковський) - тут атра­ ктанти стали основою для утворення поршняння.
Для доповнення сказаного подаємо ілюстрацію про літеру
«М»: Тисяча, також триножник, подвійна V, разом дві стежки, І З'єднані  двічі, Меркурія  лоб, голова  теж Медузи, І І п 'ятдесят у слов 'ян, і ще роги сполучені разом (М. Довга­ левський). У цьому творі зафіксовано алітерацію (т) та еквіфонію (ме; ло), що в другому випадку переходить у метафонію (ло - ол). Виражальні одиниці звукопису плавно перетікають у лексико-граматичне вираження: модифіковане
подвоєння, де слова, що утворюють ряд, належать до різних
1   спостерігається	сшвзвучного
кореня (подвійна -  дві -  двічі). А  увесь  твір -  це  суціль­ ний перифраз.
   У бароковій поезії засвідчене вживання звуконаслідування, як-от: Соберітеся, ВСІ чоловіки, І на тріюмф ніні, анrелів лики, І співающе весело, І віскакуйте вокруг: І гоц, гоц, гоц, гоц, гоц, гоц, гоц, гоц, гоц! І Бо нам Марія, Діва Пречиста, І в убогий шо­ пі зродила Христа, І якому хоч у біді І граєть Грицько на дуді: І гу, гу, гу, гу, гу, гу, гу, гу, гу! І Марія Діва ся прітуляєть, І абі НЕ змерзла, Дитя вкріваєть, І прітіскаєть, прітуляєть, І пілю­ шкамі обвіваєть: І лю, лю, лю, лю, лю, лю, лю, лю, лю! І А у бідляток осел Із волом І стояли в яслах, Хуха сполом, І огрівалі дитятко, І невінноє ягнятка: І ху, ху, ху, ху, ху, ху, ху, ху, ху! (К. Зиновіїв). Д. Чижевський зазначає, що до таких засобів уда-


валися, щоб надати духовній пісні найбільшої  оригінальності або наблизити її до народної пісні [Чижевський: 248].
   Особливого значення дослідники [Макаров: 255, 262] на­ дають творам, які мають специфічний звуковий резонанс. До таких зразків належать “рак літеральний”, коли рядки чита­ ються однаково у прямому і зворотному порядку: Анна во дар бо имя ми обдарованна,  І Анна дар и мні сіи мира данна, І Анна ми мати и та ми манна, І Анна пита ми и мати панна
< ... > (І. Величковський), резонуючий вірш, у якому є луна від кожного непарного рядка. Така луна може бути суто “механі­ чною”,  як-от: Чом принесла заборонене  яблуко саме ось Єва? І Луна: “ва”. І Що за причина була, що зірвала це яблуко Єва? І Луна: “Єва” (М. Довгалевський). Також вона може бути оформлена як повнозначне слово: - Чом плачеш, Адаме? Зем­ наго ли края? І - Рая. І - Чому в онь не внійдеш? Боиш ли ся брань ? І - Рань . І - Не можеш ли внійти внутр єго побідно? І -   Бідно  < ... >  (І. Величковський). М. Довгалевський  указує на те, що “Луна - це голос, що розходиться між горами та лісами” [Цит. за: Макаров: 262]. Такий прийом застосовували для “відродження поетичного спілкування з природою” [Ма­ каров: 262]. Засвідчені також зразки, де кожний наступний рядок є відлунням першого: Роди, із бранна І Пречистую, Анна. І В цнотах пространна, І Лорака странна, І Сладкая манна, І Чистая панна, І Яко нам данна, І Богу осанна < ... > (І. Величковський). Основу наведених творів становить фоне­ тичний епаналепсис, що сприяє створенню оригінального ін­ тонаційно-звукового малюнка вірша.
   Те, що в бароковому поетичному творі засоби звукопису віді­ гравали важливу роль, підтверджує зауваження Д. Чижевського: “Велику увагу деякі поети приділяють евфонії”. Як зразок до­ слідник наводить анонімний діалог людини з Богом, у якому
окремі слова і склади повторюються так, що утворюють якусь
звукову мозаїку: “Віра і добродітель суть то двоє крила, І на дво­ їх тіх вся висить спасения сила./ Не можеть єдиним крилом птиця понестися, І невозможно самою вірою спастися...” [Чижевський: 260-261].


   Поети епохи бароко поєднували гру звуком із графічною грою. Спостережені непоодинокі зразки застосування прийому капіталізації -  виокремлення  слова чи його окремих фрагмен­ тів шрифтовими засобами: ІжЕ в Руні інОгда преобразованна, І Мати сОтворшого НАс всіХ зді написанна, І Душевно і Мислlю Ту книжку пРИміте, І Самі є Внимающе, І другим проЧтіте (Ієромонах Дімітри Савіч) (д. Туптало); Тому же подобноє автор докладаєт, І хоч не годен, паки ім 'я покладаєт: І Ізло­ житЕль віРшОв сих МнОгих благ вам желаєт, І а НайпАче небесних добр щиро прияєт, І То єст всяКому чину бЛагостИ Христової; І Милості бозської всЕгда готової; І ВічНая бо за­ плата созданна впрод віка І звлаща христолюбного ради чоло­ віка, І І милостям вашим зИчить то получити, І по Земном вlку радость вічну Наслідити, І А нині чтущії се спасенно здраВствуйте І І весЕло о Христі Всі многолітствуйте, І Сего И паки обще всім желательствуєт І і вседневНо Христа­ спаса молебствуєт І І покорно за сіє просить прощенія, І зича­ чи божі яго благословення (Ієромонах Зиновій Климентієв син) (К. Зиновіїв). Д. Чижевський  наголошує,  що це “дуже  типові для поезії бароко віршові іграшки. І їх значення не треба ігно­ рувати: це вияв, вираз певного суверенного юртуозного воло­ діння віршем” [Чижевський: 258]. Важливість поєднання в по­ езії бароко словесної гри з графічними формами відзначають також інші дослідники [Крекотень: 60].
   В. Крекотень указує на те, що кращим зразкам української барокової поезії притаманний витончений звукопис. Окрім того, “автори «винаходили» несподівані тропи і вишукані фігури, але­ горії й символи, каламбури, перехрещували ключові поняття,
<... > насичували свої твори народнопоетичними образами й символами, порівняннями й паралелізмами, персоніфікаційними звертаннями. Мова їхня багата на пестливі форми й постійні епітети” [Крекотень: 58].
   Інші дослідники так само відзначають, що митці епохи баро­ ко удавалися до естетизації поетичної мови за допомогою по­ стійних означень (чистая панна, чисте серце, вірне   серце; Бог правдивий, найслодший, православний, смиренний, кроткій),

ампліфікації синонімів (..Біда тому дому, І Той господі в проїз­ ді, где господар клямця, І Злодій, збойця, вшетечник і явний потварця (М. Смотрицький) ), порівнянь, паралелізмів, різнома­ нітних повторів (анафора (Тая серцем керуєт твоим во все бла­ го, І тая тя сохраняєт от всякого злаго. І Тая тя побудила цер­ кви мурувати І И честними ікони благоукрашати (Анонім)), епіфора (И паки, Спасе, ту не спаси мя, молю тя, І по благода­ ти твоєй самой да узрю тя (Анонім)), градації (В бідах ти мні отрада, в скорбєх ти утіха, І утекший к тебє, назад не йду без успєха, І Ті мнє серце, ти душа, ти уфоность, ти смєлость, І ти мнє всяка любезность, ти здоровья цілость (А. Скоульський)), антитези (Но или хащу, или не хащу, спаси мя, І хощет душа, не хощет плоть страсна (Анонім)), риторичних звертань і питань, які вони використовували на “великих текстових просторах” [Виговська: 35-40; Зосімова: 14-15 (приклади наші- Т. О.)].
   У бароковій поезії реалізовано такі різновиди лексик0- граматичного повтору, як подвоєння: ... по світі блукаю, от­ ради не маю, І жалю ж мій, жалю, сам же я не знаю, І що чинити маю (Г.  Сковорода); анадиплосис: Ідіте ж всі а право з Янова до Крилова, І З Крилова до Зборова, із Зборова до Яворова,  І З Яворова до Бузанова,  з Бузанова  до Крем'яньця, І З Крем'яньця до Кам'янця, І З Кам'янця до Львова, зі Львова до Кракова <... > (П. Попович-Гученський) - на кон­ тактний повтор нашаровується  послідовно повторювана па­ ра прийменників   з І до;  анномінація:   Порядний   непорядок (І. Величковський); поліптотон: Пан з паном з дуру вели дис­ пут довгий (Д. Братковський); Зачим, прошу вас, з всіми при­ язливе живіте, І і  друг  за  друга  єще  і  богу  ся  моліте (К. Зиновіїв), а також фігури стилістичного синтаксису: го­ меотелевт, що rрунтується на повторенні однакових форман­ тів в однорідних членах речення: О смерте гнівливая, злосли­ вая, І Сліпая, глухая і нежалосливая, І Тілько на жалость нашу сквапливая! (К. Транквіліон-Ставровецький); Лятвий, трудний, приємний, острий єст-єсь з себе, І з тобою жить не могу, трудно і без тебе (І. Величковський), та хіазм (зок­ рема семантико-граматичний): Не жити, єже ясти, І но


ясти, єже жити; не жити, єже пити, І но пити, єже жити (І. Величковський). Дослідники зауважують, що “невпинне повторювання кількох слів або визначень” не було випадко­ вим чи суто механічним: “у своїх Протеях і ампліфікаціях” поети барокової епохи “просто смакували слова, що їм подо­ балися,  насолоджувалися популярними  в  їхній  час  гаслами і іменами” [Макаров: 213].
   Митцям того часу було притаманне метафоричне мислення. Л. Андрієнко, досліджуючи поетичну барокову метафору, вка­ зувала, що “барокова метафора взаємодіє з усією системою образного ладу в цілому”, у ній проглядається “первісна обумо­ вленість об'єктивною реальністю, тотожність семантики спів­ відносних частин цілого”. З-поміж найпоширеніших метафор барокової поезії мовознавець називає такі: світло розуму, вогонь любові, темрява гріха, насіння мудрості [Андрієнко]. Результа­ ти вивчення поетичного масиву українського бароко засвідчили, що в бароковій поезії представлені іменна, предикатна та сенте­ нціальна метафори, найпоширенішою з яких є іменна метафора:
“Іменна та предикатна метафори, синтагматична розгортаючись у		нагромадження синоюмш та		утво-
рюють плеоназми  та ампліфікації.  Важливу  роль у збагаченні (а іноді й творенні) метафоричного  образу відіграють епітети, які умовно можна розподілити на риторичні (постійні, тради­ ційні), епітети-інтенсифікатори (гіпербола, мейозис), метафори­ чні епітети (завдяки яким слово, власне, і набуває свого метафо­ ричного значення)” [Андрієнко]. Дослідниця стверджує, що “специфічний метафоризм бароко виявляється у формі кон­ септизму, який передбачає існування в одному мікротексті складних образних концепцій, ієрархій, взаємозалежностей та взаємовіддзеркалень. Отож, у силове поле барокової метафори втягуються і такі тропи, як епітет, метонімія, метаморфоза, порі­ вняння, персоніфікації” [Андрієнко].
   На стилістичному принципі консептизму української бароко­ вої поезії наголошував і Р. Радишевський [Радишевський: 156- 177]. Учений виокремлював кілька груп консептів,  важливих для організації барокових віршових творів (метафора, порівнян-



ня, антитеза, алегорія, перифраз, ампліфікація, анафора, анагра­ ма): “Основне місце займає консепт із граматичною і стильовою грою протилежних за значенням слів, із безліччю їх відтінків, з неоднаковим і небуденним навантаженням, дисонансами і конт­ растами, нагромадженням алегоричних і метафоричних понять і символічних образів” [Радишевський: 163]. Дослідник відзначає, що “словесні красивості” поети барокової епохи створювали за допомогою популярних у той час “фігури думки” та “мовних іграшок”, що виражались “парадоксами і особливо несподіва­ ними метафорами й алегоріями, етимологічною грою слів, чер­ гуванням літер” [Радишевський: 165].
   Лінгвісти, які зверталися до вивчення мовостилю українсь­ кого  поетичного  бароко,  доходять  висновку,   що  утворення та функціонування тропів і стилістичних фігур підпорядкову­ валося принципам поетики бароко: із принципом контрасту семантично пов'язана антитеза; із принципом символічного
/ алегоричного відтворення дійсності - символ і алегорія; із принципом поєднання протилежностей - оксюморон; із прин­ ципом дотепності - метафора, каламбури; із принципом дина­ міки, руху - ампліфікація [Гуцуляк: 206].
   Уживання великої кількості мовно-виражальних засобів ука­ зує не лише на посилену увагу тогочасних митців до форми ві­ рша (“віршова техніка українського бароко показує увагу поетів до формальних  проблем” [Чижевський: 262]), але й засвідчує, що “за кожною персоніфікацією, алегорією, символом чи емб­ лемою міфологічного коду Бароко стоять певні надбання світо­ вої художньої і філософської думки” [Макаров: 231].
   Із викладеного висновуємо, що для української барокової по­ езії було характерним уживання різних тропів і стилістичних фігур, зокрема: асонансу й алітерації, еквіфонії та метафонії, паронімічної атракції і фонетичного епаналепсису, звуконаслі­ дування й капіталізації, метафори й метонімії, порівняння й епі­ тетів, персоніфікації та перифразів, алегорії, гіперболи і мейози­ су, паралелізму  й градації, антитези й оксиморону, поліптотону й анномінації, подвоєння й анадиплосису, анафори й епіфори, гомеотелевту й хіазму, ампліфікації й полісиндетону. Автори



надавали перевагу фігурам, основу яких становлять перебіль­ шення, протиставлення, повторення й метафора. У барокових віршових творах спостерігається органічна взаємодія “залишко­ вого реалізму” [Макаров: 238] і “преромантичних (за своєю сут­ ністю) мотивів” [Макаров: 260], що передається за допомогою різних мовно-виражальних засобів. Унаслідок цього перед чита­ чем постає майстерно вибудувана, декоративно виразна, консеп­ тивно наснажена художня картина тогочасного сюту.
  Продовження розпочатої праці вбачаємо в тому, щоб з'ясувати, як барокова традиція орнаментувати віршовий твір вплинула на формування мови української поезії.


ДЖЕРЕЛА

   Українська література XVII століття : Синкретична писемність. Поезія. Драматургія. Белетристика/ упорядник: В. І. Крекотень. Київ: Наук. думка, 1987. 608 с.
   Українська поезія. Середина XVII століття/ упорядники: В. І. Кре­ котень, М. М. Сулима. Київ: Наук. думка, 1992. 680 с.


ЛІТЕРАТУРА
   1. Андрієнко Л. О. Генеза та особливості структури поетичної ме­ тафори барокко: автореф. дис.... канд. філол. наук. Київ, 1997. 24 с. URL : http://cheloveknauka.com/genezis-i-osobennosti-struktury-poetiches koy-metafory-barokko#ixzz6D6ayxМm (дата звернення: 12.09.2019).
   2. Виговська А. В. Поезія українського бароко : лінгвістична рецеп­ ція // Актуальні проблеми української лінгвістики: теорія і практика. 2000. Вип. 1. С. 34-41. URL: http://nbuv.gov.ua/UJRN/apyl_2000_l_6 (дата звернення: 11.09.2019).
3. Гуцуляк І. Г Мовостиль українського поетичного бароко : дис....
канд. філол. наук. Чернівці, 2005. 353 с.
4. Єфремов С. Історія українського письменства. Київ : Феміна,
1995. 688 с.
   5. Зосімова О. В. Мотив “марнота марнот” в українській поезії дру­ гої половини XVII - початку XVIII століття : автореф. дис. канд.
філол. наук. Харків, 2007. 21 с.


   6. Іваньо І. В. Про українське літературне барокко // Українське лі­ тературне барокко : збірник наукових праць. Київ : Наук. думка, 1987. С. 3-18.
    7. Крекотень В. Українська поезія барокко в системі східноєвро­ пейської літератури барокко // Українське барокко: матеріали Ікон­ гресу Міжнародної асоціації україністів. Київ : Інститут української археології, 1993. С. 54-64.
8. Криса Б. Світоглядні основи українського поетичного барокко
// Українське барокко: матеріали І конгресу Міжнародної асоціації україністів. Київ: Інститут української археології, 1993. С. 47-53.
    9. Макаров А. Світло українського бароко. Київ: Мистецтво, 1994. 288 с.
   10. Ніка О. Концепт як барокова стилістична фігура (на матеріалі писемних пам'яток другої половини XVII ст.) // Нові дослідження пам'яток козацької доби в Україні: збірник наукових статей. 2013. Вип. 22. Ч. 2. С. 211-216. URL: http://dspace.nbuv.gov.ua/xmlui/handle
/123456789/76993 (дата звернення: 11.09.2019).
   11. Радишевський Р. П. Барокковий консептизм поезії Лазаря Бара­ новича// Українське літературне барокко: збірник наукових праць. Київ: Наук. думка, 1987. С. 156-18.
   12. Чижевський Д. Історія української  літератури (від початків до доби реалізму). Тернопіль: МПП “Презент”, 1994. 480 с.


REFERENCES

   1. Andriienko L. О. (1997). Genesis and the stmcture peculiarities of the poetic metaphor of the Baroque. Extended abstract of candidate's thesis. Kyiv. 24 р. URL: http://cheloveknauka.com/genezis-i-osobennosti­ stmktury -poeticheskoy-metafory-barokko#ixzz6D6ayxМm (accessional date: 12.01.2021) (in Ukrainian).
   2. VyhovskaA. V (2000). Ukrainian Baroque Poetry: Linguistic Reception. Aktualni problemy ukrainskoi linhvistyky: teoriia і praktyka, vol. 1, рр. 34-41. URL: http://nbuv.gov.ua/UJRN/apyl_2000_l_6 (accessional date: 11.01.2021) (in Ukrainian).
   3. Hutsuliak І. Н. (2005). The style of Ukrainian poetic baroque. Extended abstract of candidate's thesis. Cheгnivtsi. 353 р. (in Ukrainian).
   4. Ye.fremov S. (1995). History of Ukrainian literature. Kyiv: Femina. 688 р. (in Ukrainian).


   5. Zosimova О. V (2007). The motif of “vanity ofvanities” in Ukrainian poetry of the second half of the seventeenth - early eighteenth century: avtoreferat dys. Extented abstract of candidate's  thesis. Kharkiv. 21 р. (in Ukrainian).
    6. lvano І. V (1987). About Ukrainian literary baroque. Ukrainian literary baroque: а collection of scientific works. Kyiv : Naukova dumka, рр. 3-18 (in Ukrainian).
    7. Krekoten V (1993). Ukrainian baroque poetry in the system of Eastem European baroque literature. Ukrainske barokko: materialy І konhresu Mizhnarodnoi asotsiatsii ukrainistiv. Kyiv: Instytut ukrainskoi arkheolohii, рр. 54-64 (in Ukrainian).
    8. Krysa В. (1993). Worldview foundations of Ukrainian poetic baroque. Ukrainske barokko: materialy І konhresu Mizhnarodnoi asotsiatsii ukrainistiv. Kyiv: Instytut ukrainskoi arkheolohii, рр. 47-53 (in Ukrainian).
    9. Makarov А. (1994). Light of Ukrainian baroque. Kyiv: Mystetstvo, 288 р. (in Ukrainian).
   10. Nika О. (2013). The concept as а baroque stylistic figure (Ьased on written monuments of the second half of the seventeenth century). Novi doslidzhennia pamiatok kozatskoi doby v Ukraini: zbirnyk naukovykh statei, vol. 22, Ch. 2, рр. 211-216 (in Ukrainian). URL: http://dspace.nbuv.gov.ua /xmlui/handle/123456789/76993 (accessional date: 11.01.2021) (in Ukrainian).
   11. Radyshevskyi R. Р. (1987). Baroque conceptism ofLazar Baranovich's poetry. Ukrainske literaturne barokko: zbirnyk naukovykh prats. Kyiv: Naukova dumka, рр. 156-18 (in Ukrainian).
   12. Chyzhevskyi D. (1994).  History  of  Ukrainian  literature  (from the beginning to the era of realism).  Temopil:  МРР “Prezent”.  480 р. (in Ukrainian).


              Olesia Тieliezhkina, Doctor of Philology, Doc. О. М. Beketov National University ofUrban Economy, Кharkiv

MEANS OF EXPRESSION OF UKRAINIAN BAROQUE POETRY: LINGUISTIC STYLE VIEW
   The mysterious world of Baroque poetry has scientific interest among both literary critics and linguists for а long time. However, despite some elaboration of the problem, there are some gaps that need linguistic and stylistic coverage. lt determines the relevance of the consideration of


expressive and pictorial means of different linguistic nature, manifested іп the poetic works of the Baroque era.
   The purpose of the research is to identifj; and characterize the means of linguistic and artistic expression of the language of the Ukrainian Baroque poetic. Fundamental іп the formation of а system of artistic means, realized іп Baroque poetry at all levels of language, is а combination of rational and irrational principles. !п the poetry of that time, the “atmosphere of the literary game” was consistently created, which was embodied with the help of certain linguistic and expressive units.
   The author concludes that Ukrainian Baroque poetry is characterized Ьу the use of various tropes and stylistic figures, including assonance and allit­ eration, equiphony and metaphony, paronymic attraction and phonetic epana­ lepsis, sound imitation and capitalisation, metaphor and metonymy, compari­ son and epithets, personification and periphysis, hyperbole and meiosis, parallelism and gradation, antithesis and oxymoron, polyptoton and annomi­ nation, doubling and anadiplosis, anaphora and epiphora, homeothelium and chiasm, amplification and polysyndeton. Among them, the artists mostly used figures based оп exaggeration, opposition, repetition, and metaphor. The masterful combination of different stylistic means ensured the creation of ап expressive, unique and perfect linguistic and artistic picture of that time.
   The logical continuation of the started  research is to find  out the injluence of the Baroque tradition of decorating the fabric of а poetic work оп the further formation of the Ukrainian poetic language.
   Keywords: Ukrainian poetic language, baroque poetry, linguistic and stylistic coverage, fabric of а poetic work, expressive and pictorial means.
Стаття надійшла до редколегії 08.02.21


