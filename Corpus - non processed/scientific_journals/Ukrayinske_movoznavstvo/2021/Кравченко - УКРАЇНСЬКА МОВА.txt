Українське мовознавство, 2021

УДК 811.161.272
https//doi.org/10.17721/um/51(2021).5-27

Людмила Кравченко, канд. філол. наук, доц. КНУ імені Тараса Шевченка, Київ https://orcid.org/0000-0002-9043-566x

      УКРАЇНСЬКА МОВА ЯК ЗАСІБ ОБ'ЄДНАННЯ СУСПІЛЬСТВА
ТА ЧИННИК НАЦІОНАЛЬНОЇ БЕЗПЕКИ УКРАЇНИ

   Продемонстрована провідна роль мови у формуванні громадян­ ського суспільства через аналіз її основних функцій, а саме: спілку­ вання, впливу на людину, консолідації громадян, формування націо­ нальної ідентичності. Порушене питання мови як одного із ва:ж;ливих чинників національної безпеки України. На прикладах продемонстрована роль мови в окупації частини території України Росією внаслідок світоглядного перевербування та зміні національ­ ного коду мешканців.
   На основі проведеного в 2019 р. опитування 230 військовослужбов­ ців командного складу ЗСУ визначено, що серед багатьох маркерів національної ідентичності офіцери надають перевагу спільній мові та спільному історичному минулому. Українську мову одним із основних об'єднавчих засобів обрали 88 % опитаних, а 94,5 % вважають, що лише вона одна повинна бути державною мовою в Україні.
   Ключові слова: мовна політика, мовна ситуація, державна мова, національна ідентичність, національна безпека, мовне планування, статусне планування, корпусне планування.

   І. Вступ. Актуальні питання української соціолінгвістики Українська соціолінгвістика за короткий проміжок  часу  змо­ гла досягнути значних успіхів у вивченні мовної ситуації Украї­ ни, мовної поведінки індивіда, соціолектів, мовної політики та інших ключових питань цієї галузі українського мовознавства й
продовжує викликати  інтерес до предмета свого дослідження
у ВІДОМИХ ЛІНГВІСТІВ і молодих науковців.

   Мовне питання в Україні завжди стояло гостро, якщо брати до уваги тривалий період зросійщення  українців  і його  вплив на формування мовної ситуації наших міст і сіл, який і призвів до виникнення білінгвізму і диглосії як у країні в цілому, так і особливо в міському середовищі центральних, південних і схід­ них областей України. Саме тому увага мовознавців була зосе­ реджена на вивченні мовної ситуації та усного мовлення жите­ лів великих міст, зокрема Києва, Луганська, Тернополя, Доне­ цька, Херсона, Львова, Одеси, Сум, із метою правильно провадити мовну політику в країні, спрямовану на усунення напруження в суспільстві на мовному rрунті.
   Особливе місце належить соціолінгвістичним працям, присвя­ ченим Києву, який почасти диктує моду і правила для мовної по­ ведінки та мовлення усієї країни. Упродовж останній двох деся­ тиріч мовознавці О. Ткаченко, Л. Масенко, С. Соколова, Т. Бурда, О. Данилевська, О. Руда, І. Цар, Н. Матвеєва й інші у своїх дослі­ дженнях торкалися мовних проблем, rрунтовно аналізували мов­ ну ситуацію столиці України різних періодів, напрацьовували рекомендації для формування успішної державної політики в роз­ в'язанні мовних проблем.
Про практичну  цінність і суспільну  користь цих наукових
робіт не лише для України, а й для міжнародного досвіду спів-
прац варто говорити і в аспект того, що довош часто таю до-
сшдження проводили разом із закордонними партнерами за шд-
тримки міжнародних фондів. Так, наприклад, соціолінгвістичні опитування 2017 і 2019 рр. були частиною фінансованого фон­ дом “Фольксваген” міжнародного тристороннього проєкту, спрямованого на виявлення та розв'язання мовних і етнолінгвіс­ тичних конфліктів і на вироблення ефективної  мовної політики в пострадянських Україні та Росії [Матвеєва: 103].
   Питання мовної політики та реалізації її (тобто питання мов­ ного планування) в Україні впродовж останніх років активно обговорють  мовознавці, соціологи, юристи та громадські діячі на наукових конференціях і круглих столах в Інституті україн­ ської мови та Інституті мовознавства НАН України, у вищих
навчальних закладах осюти, реашзуючи наступю шсля соцюшн-
гвістичних досліджень мовної ситуації кроки мовного плану­ вання, а саме: 1) визначення цілей і кроків мовного планування (вибір державної мови, визначення ставлення до мов національ­ них меншин тощо), 2) модернізація мови (упорядкування право­ пису, терміносистем і функціональних стилів, адаптація слів іншомовного походження), З) створення підручників, словників, організація навчання філологів та  журналістів  [Селіванова: 351]. Результатом таких обговорень є збірники наукових праць (Екологія мови і мовна політика в сучасному суспільстві (2012), Мовні права в сучасному світі (2014), Мовне законодавство і мовна  політика:  Україна,  Європа,  світ (2019)),  часопис  “Мова і суспільство” (10 випусків за 2010-2019 рр.), окремі монографії (Ажнюк Б. Мовна політика: Україна і світ. К., 2021), а також створення на волонтерських засадах електронного ресурсу “Портал мовної політики” з метою зібрати в одному місці інфо­ рмацію про становище української мови в суспільстві, популя­ ризувати мову та обговорювати різні думки, ідеї, концепції що-
до розвитку та просування україн..  ської.. мови1.
   На перший погляд видається, що порушені вище питання достатньо опрацьовані. Однак ці та інші теми були й залиша­ ються життєво важливими для нашого суспільства, а особливо зараз, коли ухвалений Закон України “Про забезпечення функ­ ціонування української мови як державної” (2019) із метою остаточного утвердження української мови в статусі державної
і подолання наслідків викривленої диглосної ситуації України
постколоніального періоду.
ІІ. Значення мови в суспільстві
   Щоб зрозуміти провідну роль мови у формуванні суспільст­ ва, варто проаналізувати її основні функції, а саме: спілкування, впливу на людину, консолідації громадян, визначення та форму­ вання національної ідентичності тощо.

    1 Портал мовної політики. URL : https://language-policy.info/pro­ proekt/ (дата звернення: 18.03.2021).

   1. Головна функція мови - спілкування між людьми, оскі­ льки передавати свої знання, інформацію чи просто побажаннями ми можемо завдяки словам, які вибудовуються в чіткі граматичні конструкції із притаманними кожній мові особливостями. Чи за­ лежить наше сприйняття світу від мови, якою ми спілкуємося? Звичайно, так. Це виявляється і на лексичному рівні (наприклад, українське слово дру:ж:ина походить від однокорененевого слова друг, а відповідник його в російській мові супруга - від упряжі волів), і на морфологічному рівні (наприклад, слово степ в украї­ нській мові чоловічого роду, а в російській степь - жіночого), і на синтаксичному, зокрема в реченні англійської мови є чітко усталений порядок слів, а в українському реченні - ні, для росій­ ської мови притаманні пасивні конструкції, а для української - активні. Тому люди не можуть спілкуватися, якщо кожен із них буде говорити на своїй мові, невідомій співрозмовнику. А фразе­ ологізм говорити різними мовами у значенні 'не розуміти одне
одного'  цілком  пов'язаний  із  прямим  значенням  вислову,  на
основі якого він і виник.
   Що ж до сучасних українських реалій, то ще в 2007 р. соціо­ лінгіст Л. Масенко писала: “Конфліктність нинішніх мовних про­ блем України корениться в деформації її мовної ситуації, успад­ кованої від колоніального минулого. Російській мові вдалося витіснити й замінити українську мову на значній території її по­ ширення у головній функції, яку виконує мова, - функції спілку­ вання” [Масенко, 2007 : 7]. На жаль, поки що це залишається актуальним для нашого сусшльства.
   2. Мова виконує функцію розрізнення, відокремлення та розпізнавання. Ідентифікація особи у сенсі свій - чужий за мовою в сучасній російсько-українській війні яскраво була продемонстрована на прикладі використання російськими бо­ йовиками під час захоплення  Краматорська  не притаманного для України слова порєбрік, у значенні 'бордюр' і водночас широковживаного в такому значенні в Санкт-Петербурзі2, чим

2 Поребрик (мем). URL : https://uk.wikipedia.org/wiki/Пopeбpик_(мем) (дата звернення: 18.03.2021).

було підтверджено участь російських найманців у збройному захопленні деяких міст Донеччини. Російські найманці під час радіоперехоплень не розуміли наших військовослужбовців, які для переговорів між собою навмисне використовували україн­ ську мову, що також виявляло присутність російських бойови­ ків на території України, оскільки всі мешканці Донеччини та Луганщини розуміють українську  мову. А в певних ситуаціях під час бойових дій завдяки українській мові можна було ви­ значити своїх військовослужбовців, що деколи рятувало їм життя, як це успішно було продемонстровано в документаль­ ному фільмі про мовну проблему “Соловей співає доки голос має”3, знятому в 2019 р. режисером Сергієм Кримським і про­ дюсеркою Лесею Воронюк.
   3. Мова виконує функцію консолідації суспільства, бо об'єднує й гуртує співрозмовників. Роль мови тут очевидна, бо в Польщі в усіх сферах панує польська мова, у Франції - французька, у Німеччині -  німецька. І це цілком природно для всіх, хоча ніхто не заперечує факт володіння громадянами цих країн двома, трьома, а подекуди й чотирма мовами. Що ж до України, то цілком обrрунтовано Л. Масенко зауважує: “Викривлення мовної ситуації країни блокує реалізацію іншої надзвичайно важливої ролі національної мови - об'єднавчої. Об' єднати і відокремити - ось дві головні функції, які вона виконує <... >. Об'єднати населення всередині країни, відо­ кремити зовні, від сусідів. І скільки б політики не намагалися віднайти якісь інші чинники суспільної консолідації, ефектив­ нішого засобу, аніж поширення загальнонаціональної мови, вони не знайдуть” [Масенко, 2007 : 7]. Мешканці, чия мова відрізняється від державної, швидше порозуміються зі своїми одномовцями і більше тяжіють до гуртування з ними. Напри­ клад, диглосна мовна ситуація на користь російської мови дозволила Росії легко окупувати Крим саме завдяки апелю­ ванню до російськомовного населення.

      3 Соловей співає (документальний фільм). URL : https://www.youtube. com/watch?v = rDErlyEQFGM (дата звернення: 18.03.2021).

ІІІ. Мова як чинник національної безпеки
   Починаючи з 2014 р. у зв'язку зі збройною агресією Російсь­ кої Федерації проти України й окупацією нею частини нашої території внаслідок гібридної війни на перший план виходить розуміння мови як об'єднавчого чинника суспільства та чинника національної безпеки України.
   Із 2018 р. Інститут філології Київського національного універ­ ситету імені Тараса Шевченка співпрацює з Міністерством оборо­ ни України в питаннях реалізації мовної політики як безпекового складника держави. Було розроблено курс лекцій на актуальні теми щодо зміцнення позицій української мови в державі та розвитку мови в сучасному українському суспільстві (“Українська мова як чинник національної безпеки”, “Імплементація сучасної мовної політики у Збройних силах України”, “Державна мова як ефектив­ ний засіб зв' язку з громадськістю”) і прочитано його упродовж 2018-2020 рр. у Генеральному штабі ЗСУ, Міністерстві оборони України та частині підрозділів Збройних сил України під час робо­ ти 27 регіональних семінарів і З круглих столів, проведених за про­ єктом співпраці ОБСЄ зі Збройними силами України4.
   Окреслимо тут деякі важливі питання, що безпосередньо сто­ суються мови як безпекового складника держави.
   1. Мова -  м'яка сила впливу, а отже, і засіб маніпулюван­ ня окремою людиною та масами. Це брали на озброєння полі­ тики, а американські й канадські лінгвісти аналізували їхні вислови та дії у своїх працях. Лада Рослицька в статті “Мова, психологічна війна, національна безпека” на прикладі деяких висловлювань і певних дій українських політиків і державних службовців (у 2012-2013 рр.) демонструє, як можна спонукати людей до певних вчинків, формувати їхнє світобачення через певні висловлювання, які здатні  народжувати  у їхніх  головах як позитивні, так і негативні думки й ідеї, спроможні навіть спровокувати війну. Такою м'якою силою може скористатися ворог в інформаційній війні, інтенсивність якої залежатиме від

      4 Розробник і лектор - доцент кафедри української мови та приклад­ ної лінгвістики Інституту філології Л. Кравченко.

рівня його  національної,  культурної,  територіальної інтеграції в український простір та від рівня спільної пам'яті (collective memory), а також від спроможності влади протистояти викли­ кам через творення і впровадження правильної державної полі­ тики та напрацювання національної стратегії відповідно до інтересів суспільства [Roslycky : 4-6].
   Ось тому з кінця 90-х рр. ХХ ст. розпочалася потужна експа­ нсія чужої (російської) мови і культури через літературу й засо­ би масової інформації з метою прихованого впливу на населен­ ня України. А озвучена ще в 2008 р. думка Л. Путіної, що поширення “русского мира” проходить по межі поширення ро­ сійської мови, цілком відповідала завданням Кремля в аспекті підготовки й проведення інформаційної війни для збройного захоплення українських територій. Захоплення було здійснено Росією в 2014 р. у Криму й на Донбасі під приводом захисту російськомовних мешканців унаслідок маніпулювання їхньою свідомістю. Отже, в інформаційній  війні Росії проти України, що передувала збройній агресії, маніпулятивна використали мовне питання та питання захисту населення. До речі, такі пре­ цеденти відомі в історії, зокрема прикладом може слугувати захоплення Німеччиною в 1938 р. території Судет, що належала
Чехословацькій Республіці    на якій мешкали етнічні німці та
юмецькомовю громадяни.
   2. Мова може стати потужною  зброєю в гібридній  війні, за якої конфлікти розгортаються в чотирьох сферах: фізичній (зіткнення фізичних сил), інформаційній (простір, де створюєть­ ся, обробляється й розподіляється інформація), соціальній (поле взаємодії людей, де переважають історичні, культурні, релігійні цінності, етнічні особливості), когнітивній (сфера мислення, тут відбувається ураження свідомості як представників автохтонно­ го населення, так і бійця) [Гібридна: 27-29]. Прикладом можуть слугувати розтиражовані ворогом думки: “військовослужбовці не потрібні країні”, “не варто воювати за території, які просяк­ нуті сепаратистськими ідеями”, “ми самі владнаємо цей конф­ шкт”, “ми один народ з росіянами” тощо.

   Що ж до когнітивної сфери  гібридної  війни, то в Україні була розгорнута розроблена російськими військовими, психо­ логами та ідеологами консцієнтальна війна, мета якої - ура­ ження та знищення певних типів свідомості. Агресія здійсню­ ється через мову, історію, міфи, релігію, масові заходи, пропаганду, фейки, психологічні віруси тощо. Головне місце в цьому арсеналі посідає використання російськомовного куль­ турного контенту, до якого належать фільми, серіали, музика, література, живопис, комп'ютерю ігри, ток-шоу, розважальні програми тощо. А оскільки культура є носієм символів, віру­ вань, духовних цінностей, містком між спадщиною предків і формуванням світогляду нових поколінь, а також бере участь у формуванні ідентичності, то агресивне нав'язування ворожої культури деформує ідентичність народу з метою його цивіліза­ ційного перевербування [Гречка: 53-54].
   3. Вплив мови на формування ідентичності продемонст­ рувала у своїй доповіді доктор Гвінет Сазерлін на семінарі, організованому провідними експертами з Коледжу  міжнарод­ ної безпеки Національного університету оборони США за під­ тримки Управління спеціальних інформаційних операцій Командування Збройних сил США в Європі та підрозділів стратегічних  комунікацій  Міністерства  оборони  України (19-22 лютого 2019 р.)5. Вона довела, що точкою входу до іде­ нтичності є мова, а психологічний подразник у формі слова запускає емоції і поняття, притаманні певній ідентичності, че­ рез поєднання трьох складників: сприйняття, пам'яті і мови. Якщо людина двомовна, то слово, однак, апелює до однієї іде­ нтичності більше, ніж до іншої. Адже традиції й культура ма­ ють візуальні речі, вбудовані в пам'ять засобами мови (рис. 1).

     5 В Національному університеті оборони України завершено семінар “Україна та виклики нерегулярної війни: Стратегічний аналіз та реагу­ вання”// Міністерство оборони України. Офіційний сайт. 22 лютого 2019. URL: https://www.mil.gov.ua/news/2019/02/22/v-naczionalnomu­ universiteti-oboroni-ukraini-zaversheno-seminar-ukraina-ta-vikliki-neregu lyarnoi-v ni-strategichnij-analiz-ta-reagrnтannya/ (дата звернення: 18.03.2021).


Рис. 1. Схема апелювання до ідентичності людини, розроблена Гвінет Сазерлін

   Однак ідентичність протягом життя може певним чином змі­ нюватися. “Якщо Ви зміните свою мову, зміниться Ваше мис­ лення і безпосередньо внаслідок цього зміняться Ваші установ­ ки, і як результат - Ваші дії”, - зазначає дослідниця в галузі сугестивної лінгвістики професор Н. Слухай [Гібридна: 120].
   До речі, це може спрацювати позитивно для виправлення мовної ситуації країни у випадку переходу російськомовних мешканців на українську мову спілкування й остаточного утвердження української мови у статусі державної у всіх сфе­ рах її функціонування. А може, навпаки, призвести до негатив­ них, а подекуди й незворотних, наслідків у разі поширення російської мови на певних територіях через культурний ро­ сійськомовний продукт та сферу приватного й  релігійного життя, як це трапилося  в анексованому  Криму та на окупова­ ній території Донбасу.
   4. Вплив мови на формування світогляду також не ви­ кликає сумнівів, особливо, якщо враховувати викладені ви­ ще факти.
Соціолог Ганна Залізняк, спираючись на проведене соціолін­
гістичне дослідження 2006 р. у 5 великих містах України, вивела
залежність світоглядних переконань громадян від мови спілку-

вання: громадяни, які прагнуть об' єднання з Росією, виявляють­
ся скоріше російськомовними, будуть визнавати російську рід­ ною та вимагати для неї преференції  на законодавчому рівні,
а громадяни, які  в  повсякденному  користуваню  спілкуються
переважно українською мовою, більшою мірою схильні підтри­ мувати незалежність України [Залізняк: 152].
   Цей висновок був опублікований ще в 2008 р., задовго до збройної агресії Росії проти України. А думка Олега Скрипки, висловлена в грудні 2014 р. і підкріплена беззаперечними фак­ тами нашої сучасної історії, повністю його підтвердила: “Ми маємо війну, тому що в нашій країні витіснялися українська мо­ ва і культура. Особливо там, де українська мова та музика були майже під забороною, тепер ці території окуповані або залиті кров'ю. І я не думаю, що це збіг” [Скороход].
   До речі, ці думки можна ще більше увиразнити й тим, що вже сім років триває війна, яка виснажує всю країну, а біль­ шість мешканців територій, прилеглих до зони бойових дій, продовжують обирати до органів місцевої влади та до органів законодавчої влади проросійські політичні партії та проросій­ ських політиків, споживають російський або ж російськомов­ ний культурний продукт, продовжують послуговуватися ро­ сійською мовою. Політики й досі маніпулюють мовними питаннями для отримання влади, що розколює, а не об'єднує суспільство. Вони упродовж усіх цих років так і не зрозуміли, що мова формує культуру, світогляд, ідентичність, є важли­ вою у процесах розбудови нації. Однак молодь, навпаки, по­ чала ідентифікувати себе як українців саме за мовною озна­ кою: нині модно бути українцем і спілкуватися українською, що демонструє зростання національно-мовної свідомості лю­ дей [Степаненко: 4]. І це дає надію на зміни в світогляді на­ ших громадян у бік українських цінностей.
IV. Мова як маркер національної ідентичності
   Усе частіше на найвищому рівні науковці порушують питан­ ня ролі мови у формуванні й розбудові національної ідентично­ сті. Прикладом може слугувати круглий стіл “Українська націо-

нальна ідентичність: минуле, сучасне, майбутнє”, проведений 5 листопада  2019 р.  в  Інституті   мовознавства   НАН України за підтримки  Міжнародної  асоціації  україністів,  та публікація в 2020 р. науково-популярної книжки  Л. Масенко  “Конфлікт мов та ідентичностей у пострадянській Україні”, що є серією есеїв, розрахованих на широке читацьке коло, оприлюднених на сайті “Радіо Свобода” в 2016-2020 рр.
   На провідній ролі мови у визначенні та формуванні націона­ льної ідентичності наголошували ще на початку ХХ ст. украї­ нські мовознавці, етнографи, і культурологи. Мовознавець Василь Сімович ще в 1934 р. наголошував: “Коли  брати  на увагу  суцільність   ознак,  що  творять   націю,  мова  буде  одна з найважливіших прикмет самостійности народу” [Шевельов : 9]. Олекса Воропай, написавши в 1958 р. в еміграції етнографічний нарис про звичаї нашого народу й розуміючи вагу цієї праці для наступних поколінь, зазначив: “Звичаї, а також мова - це ті най­ міцніші елементи, що об'єднують окремих  людей в один народ, в одну націю” [Воропай : 9].
   Загалом, питання формування національної ідентичності ва­ жливе для кожної країни. rрунтовний аналіз національної іден­
тичності, поданий у працях українських, американських, анг­ лійських дослідників і вчених інших європейських країн, висвітлений у дисертаційному дослідженні Х. Петрів [Петрів : 84-95], яка, спираючись на праці А. Сміта та Д. Міллера, про-
вела власне  соцюшнгюстичне  опитування  для  визначення
аксіологічних характеристик маркерів національної ідентич­ ності [Петрів : 174-183].
   Скориставшись зразком розроблених нею анкет, а також її допомогою під час опису й підрахунку результатів, у листопаді 2019 р. ми провели опитування 230 військовослужбовців коман­ дного складу Збройних сил України. Офіцерам запропонували оцінити різні критерії національної ідентичності за шкалою від О до 5 балів залежно від того, яку роль, на їхню думку, ці критерії відіграють у формуванні нації. Результати опитування із найви­ щими балами - 4 і 5 - подаємо в табл. 1.

Таблиця 1. Маркери національної ідентичності
(результати опитування військовослужбовців ЗСУ)

   Дослідження показало, що серед багатьох маркерів націона­ льної ідентичності офіцери надають перевагу спільній мові. Ма­ ркер “спільна мова” 54 % респондентів оцінили у п'ять балів із п'яти можливих, а 20 % поставили йому чотири бали. Спільне історичне минуле 42 % оцінюють п'ятьма балами і 32 % - чоти­ рма. Кожному з маркерів “людські переконання”, який передба­ чає, що члени нації визнають один одного як співвітчизників, і “спільні дії”, який полягає у спільних рішеннях і спільних дося­ гненнях результатів,  37 % військовослужбовців дали п'ять балів і 38 % - чотири бали. Інші ж маркери (“постійне проживання в одній країні”, “спільна економіка” та “спільна релігія”) набрали значно меншу кількість балів.
   Разом із цим опитуванням офіцери взяли участь у соціолінг­ вістичному опитуванні, яке передбачало визначення ролі і ста­ тусу української мови. Українську мову одним із основних об'єднавчих засобів у формуванні громадянського суспільства України обрали 88 % опитаних, і 94,5 % вважають, що держав­ ною мовою в Україні повинна бути лише українська. Це доволі

високі показники, якщо порівнювати їх із загальноукраїнськими
показниками, що свщчить про державницьку позицію і стратепч-
не мислення офіцерів. А якщо врахувати, що в опитуванні взяли участь військовослужбовці командного складу, які народилися в різних куточках України (а деякі далеко за її межами і в російсь­ комовних родинах) і які зараз проходять службу в різних регіо­ нах, то можна стверджувати, що опитування шдкреслило розу­ міння офіцерами української мови як націєгворчого чинника, здатного згуртувати людей для захисту своєї країни та достой­ ної відсічі ворогу.
V. Зміна вектора мовної політики в Україні
   Революція гідності, анексія Росією Криму і війна на Дон­ басі в 2014 р. змусили керманичів країни під тиском громад­ ськості переглянути державну політику й різко змінити век­ тор мовної політики в Україні в бік україноцентричності, що сприяло посиленню позицій української мови в різних сферах її функціонування.
Наукова спільнота та громадськість на захисті мови
  Ще в 2015 р. кафедра сучасної української мови Інституту філології Київського національного університету імені Тараса Шевченка провела два круглих столи - “Мова як чинник єд­ нання суспільства” (8 квітня 2015 р.) і “Мова як чинник наці­ ональної безпеки” (6 листопада 2015 р.), учасниками яких стали: Міхаель Мозер, Президент Міжнародної асоціації україністів (Австрія); Лада Рослицька, директор зі стратегіч­ ного розвитку англійськомовного телеканалу “Ukraine Today” (Канада); Алена Анісім, науковий співробітник Державної наукової установи “Центр дослідження білоруської культури, мови і літератури НАН Білорусі” (Білорусь); провідні україн­ ські соціолінгвісти - професор Лариса Масенко (Київ) і про­ фесор Галина Мацюк (Львів).
Важливим є те, що, окрім зазначених тем, на цих заходах бу-
ли  оприлюднею  результати   соцюшнгюстичного  опитування
студентш уншерситету, окреслею потужні джерела впливу на
суспільство (освіта, засоби масової інформації, культура, соціа­ льні мережі, Інтернет) і запропоноваю заходи щодо змщнення

позицій української мови на державному рівні. Щоб поліпшити мовну ситуацію країни, було окреслено багато важливих кроків:
   1. Щодо освіти, то українська мова повинна бути на всіх лан­ ках освіти (від садочка, школи до закладу вищої освіти (ЗВО) і професійного застосування). Це передбачає обов'язковий курс з української мови у вищій школі, безкоштовні курси української мови за державної підтримки для всіх охочих українців (здебі­ льшого для тих, хто давно закінчив навчання), просвітницькі проєкти в мережі Інтернет.
   2. У засобах масової інформації також має превалювати укра­ їнська мова. Це передбачає обов'язкове дублювання всіх інозе­ мних фільмів українською мовою, створення нових українсько­ мовних художніх фільмів, показ українських програм по телебаченню не в нічний, а в денний час, зрештою, у майбут­ ньому мова всіх телепередач повинна бути українська.
   З. У сфері культури повинні бути квоти на українську музику (українські пісні на радіостанціях), варто відроджувати фольк­ лорні традиції й розвивати сучасну фолькмузику, проводити українські мистецькі заходи.
   4. Важливо обстоювати права української мови як державної у всіх сферах життя, передусім у сфері обслуговування.
   5. Необхідно боротися за чистоту мовного ландшафту (власні назви, різноманітні написи, реклама тощо), який впливає на лю­ дину на підсвідомому  рівні, формує її світогляд і спонукає до тих чи тих дій.
   Результати обговорень і пропозицій були поширені в мережі Інтернет через університетський сайт і через сайти інших універ­ ситетів, а також передані до найвищих органів державної влади. Приємно усвідомлювати, що за період 2015-2021 рр. частина пропозицій була повністю втілена в життя, а частина активно впроваджуєгься зараз.
  Важливим вважаємо те, що тоді, у 2015 р., для отримання результату об'єдналися не лише науковці, а й уся українська громада.
   На початку липня 2015 р. у Києві відбувся Міжнародний форум на підтримку української мови “Нас об'єднає мова”, у
якому  взяли  участь  мовознавц1,  журнашсти,  письменники,
громадські діячі, активісти, урядовці, серед яких були Герой України Левко Лук'яненко, Міністр освіти і науки України Сергій Квіт, голова оргкомітету Всеукраїнського комітету за­ хисту української  мови Олесь  Доній, голова Державної  комісії з питань литовської мови Дайва Вайшнєне (Литва) та ін.6. Були зібрані й опрацьовані конкретні пропозиції щодо розвитку і розширення сфер функціонування української мови, на основі чого уклали резолюцію форуму, у якій окреслили чіткі кроки і конкретних адресатів дій. “Держава повинна всебічно під­ тримувати українську мову і сприяти її відродженню, га­ рантувати розвиток української мови на підставі розуміння того, що державна мова є об'єднавчим і націєтворчим чин­ ником, поза яким неможлива ні українська демократична держава, ні сама модерна політична ідентичність україн­ ців”, - так звучало у преамбулі7. Резолюцію форуму направили Президенту України, Прем'єр-міністру України, Голові Верхо­ вної Ради України, Кабінету Міністрів України і народним де­ путатам України, а її зміст оприлюднили в засобах масової інформації. І це мало неабиякий резонанс у суспільстві і відпо­ відно позитивний результат.
   Уже 11 грудня 2015 р. була створена Рада з питань націона­ льної єдності, до складу якої ввійшли провідні науковці, гро­ мадські діячі і найвищі керівники держави. Одне з основних завдань цього консультативно-дорадчого органу при Прези­ дентові України - посилення функції державної мови як об'єднавчого й консолідаційного чинника в українському суспі­ льстві, а також засобу зміцнення державної єдності України.

      6 Нас об'єднає мова - Міжнародний форум на підтримку українсь­ кої мови // Intemational Translation Center Myvic Solutions LLC. URL : https://myvic.com.ua/nas-ob-yednaye-mova-mizhnarodniy-forum-na-pidtri mku-ukrayinskoyi-movi/ (дата звернення: 18.03.2021).
     7 Оприлюднено резолюцію Міжнародного форуму на підтримку української мови // Портал мовної політики. 22, липень, 2015. URL: https://language-policy.info/2015/07/oprylyudneno-rezolyutsiyu-mizhnarod noho-forumu-na-pidtrymku-ukrajinskoji-movy/ (дата звернення: 18.03.2021).

Рада мала розглядати законопроєкти, які стосуються мовної та інформаційної  політики8.
Мовне планування 2014-2019 років
   Як відомо, реалізація державної мовної політики - це мовне планування, яке передбачає послідовність етапів його впрова­ дження. У процесах мовного планування вирізняють заходи:
1) статусного планування (status planning), спрямовані на роз­
ширення функціональних сфер вживання мови; 2) корпусного планування (corpus planning), що мають на меті унормування мови (її правопису, термінології, слововжитку, створення грама­ тик тощо)  [Масенко  2010:  131].  Згодом  додали  ще два рівні: З) планування вивчення мови, або навчально-освітнє плануван­ ня (acquisition planning), і 4) планування престижу мови (prestige planning) [Ажнюк: 7-8].
   За ці останні шість років в Україні значних результатів було досягнуто на корпусному та статусному ршнях планування.
   Важливим кроком на рівні корпусного планування вважаємо ухвалення постановою Кабінету міністрів України нової редак­ ції “Українського правопису” (22 травня 2019 р.). Текст його підготувала спеціально створена в 2015 р. Українська націона­ льна КОМІСІЯ з питань правопису, до якої ввійшли вчені­ мовознавці Національної академії наук і національних універси­ тетів із різних регіонів України.
Що ж до статусного планування, то тут варто перерахувати
ВСІ закони, укази та постанови, яю так чи так порушували пи-
тання функціонування державної мови:
   1) Закон України “Про  державну  службу”  від  10 грудня 2015 р. (усі державні службовці повинні послуговуватися украї­ нською мовою під час виконання  своїх обов'язків,  а з 2016 р. був запроваджений іспит з української мови для тих, хто хотів стати держслужбовцем);

      8 Указ Президента України № 697/2015 Про Раду з питань націона­ льної єдності. URL: https://www.president.gov.ua/docшnents/6972015-19637 (дата звернення: 18.03.2021).

   2) Закон України “Про засудження комуністичного та на­ ціонал-соціалістичного   (нацистського)  тоталітарних   режимів в Україні та заборону пропаганди їхньої символіки” від 9 квітня 2015 р. (були перейменовані міста, селища, вулиці, що містили радянський компонент);
   3) Закон України “Про внесення змін до деяких законів Укра­ їни щодо частки музичних творів державною мовою у програ­ мах телерадіоорганізацій” від 16.06.2016 (були запроваджені квоти на пісні українською мовою та ведення програм українсь­ кою мовою, унаслідок чого з'явилося багато нових виконавців і музичних творів, у рази стало більше українськомовного кон­ тенту в радіоефірах);
   4) Указ Президента України від 15 травня 2017 р. “Про вве­ дення в дію рішення РНБО України від 28 квітня 2017 р. «Про
застосування персональних спеціальних економічних та інших
обмежувальних заходів (санкцій)»” (були заблоковані російські сайти та соціальні мережі, що дало можливість обмежити вплив країни-агресорки на українське населення, у 2020 р. ці санкції були подовжені ще на три роки);
   5) Закон України “Про внесення змін до деяких законів Укра­ їни щодо мови аудіовізуальних (електронних) засобів масової інформації” від 23 травня 2017 р. (були введені мовні квоти на телебаченні, що в рази збільшило частку телепродукції україн­ ською мовою);
6) Закон України “Про вищу освіту” від і липня 2014 р.;
   7) Закон України “Про освіту” від 5 вересня 2017 р. (в обох законах йдеться про навчання українською мовою, із 2020 р. усі школи з російською мовою навчання перейшли на українську);
   8) Указ Президента України від 31 травня 2018 р. “Про не­ відкладні заходи щодо зміцнення державного статусу українсь­ кої мови та сприяння створенню єдиного культурного простору України” (було оголошено десятиліття української мови, а Кабі­ нету Міністрів України було доручено розробити у двомісячний строк  та  затвердити  державну  цільову  програму  на  2018- 2028 рр., спрямовану на забезпечення всебічного розвитку і фу­ нкціонування української мови);

   9) Закон України “Про забезпечення функціонування україн­ ської мови як державної” від 25 квітня 2019 р. (цей закон чекали всі 28 років Незалежності);
   10) Розпорядження Кабінету Міністрів України від 19 травня 2021 р. “Про схвалення Концепції Державної цільової націона­ льно-культурної програми забезпечення всебічного розвитку і функціонування української мови як державної в усіх сферах суспільного життя на період до 2030 р.”.
   Звичайно, серед усіх названих законів найвагомішим для суспільства є Закон України “Про забезпечення функціону­ вання української мови як державної” від 25 квітня 2019 р., адже саме він регулює вживання державної мови в усіх сфе­ рах життя. Відповідно до статей Закону у 2020 р. було ство­ рено дві важливі для України інституції: 1) Уповноважений із захисту державної мови, у коло обов'язків якого входить здійснювати державний контроль за застосуванням державної мови й розглядати скарги щодо порушень вимог цього Зако­ ну, і 2) Національну комісію зі стандартів державної  мови, яка має напрацьовувати й затверджувати мовні стандарти та проводити іспит на знання державної мови.
   І хоч цей Закон упродовж 2019-2021 рр. постійно атакують проросійські політики, і хоч він пройшов складний шлях до свого ухвалення, змагаючись щонайменше із п'ятьма законо­ проєктами про державну мову [Ажнюк: 314-349], він отри­ мав схвалення й підтримку більшості українців і поступово імплементується в життя.
   Варто зауважити, що всі перераховані закони та укази у про­ цесі їхнього впровадження в життя певною мірою працювати­ муть і на рівні навчально-освітнього планування, і на рівні пла­ нування престижу мови. Тому можемо говорити про комплексні заходи мовного планування на шляху зміцнення позицій україн­ ської мови на державному рівні.
   Не залишилися байдужими в питаннях захисту й укріплень позицій української мови й місцеві громади. Так, у 2018 р. три обласні ради ухвалили рішення про запровадження  мораторію на публічне використання російськомовного продукту в будь-

якій формі на території області до моменту повного припинення окупації території України: 1) Львівська обласна рада - 18 вере­ сня; 2) Житомирська обласна рада- 25 жовтня; З) Тернопільська обласна рада - б листопада. Ці рішення сприяли поширенню українського культурного продукту на території областей і уне­ можливлювали ворожий вплив на мешканців цих територій.
VI. Висновки
   Аналіз основних функцій мови (спілкування, розрізнення, розпізнавання, відокремлення, об'єднання та консолідації суспі­ льства) довів провідну її роль у формуванні громадянського сус­ пільства. Значення і вага мови для держави незаперечні, бо вона може бути і м'якою силою впливу, а отже, засобом маніпуляції, і стати потужною зброєю в гібридній і консцієнтальній війні. Мова може впливати на формування ідентичності та світогляду окремої людини і водночас виступати конструктом у націєтвор­
чих процесах держави. І зрештою, вона, як довело опитування військовослужбовців ЗСУ, є головним маркером національної
ідентичності.
   Події 2014 р. (анексія Криму Росією і її збройна агресія на Донбасі) показали українцям, які можуть бути наслідки витіс­ нення з ужитку української мови на окремих територіях. Однак, на жаль, у деяких регіонах України й дотепер панує російська мова, а українці на своїй землі в такому мовному середовищі почувають себе іноземцями. Тому в Україні мова й далі залиша­ ється “наріжним каменем національної єдності й національної безпеки, запорукою виживання українського етносу як колектив­ ної індивідуальності” [Мовне : 2].
   Упродовж 2015-2021 рр. було проведено безліч заходів і ух­ валено багато рішень, спрямованих на зміцнення статусу украї­ нської мови. Передусім ідеться про закони, президентські укази й урядові постанови у сфері мовної політики, які стосуються мови держслужбовців, освітян, працівників силових структур, мови українського культурного продукту (пісень, кінокартин, радіо- та  телепростору),  мовного  ландшафту  і  сфери  послуг. У комплексі законодавчі ініціативи та новостворені інституції почали докорінно змінювати мовну ситуацію країни.

   Проте, на жаль, можемо констатувати, що, усупереч усім ух­ валеним законам у сфері мовної політики, мовна ситуація хоч і змінюється на користь української мови, однак залишається до­ волі суперечливою. До цього часу, навіть після загарбання Росі­ єю наших територій і семи років російсько-українського зброй­ ного протистояння на Сході України, маємо русифіковані мегаполіси, суржикомовні районні міста, значну частку російсь­ комовного контенту в засобах масової інформації, унаслідок чого формується різниця між офіційною - українською - мовою спілкування і побутовою - російською.
   Отже, на шляху утвердження української мови у всіх сферах і на всій території України роботи ще багато. Варто, щоб нарешті всі українці збагнули, що мова є головною умовою існування держави, бо, як зазначав відомий лінгвіст Юрій Шевельов: “Мов­
не питання неминуче перестає бути тільки лінгвістичним, а стає
також - 1 то часто насамперед - питанням поштичним, соціаль-
ним і культурним” [Шевельов : 7].


ЛІТЕРАТУРА

   1. Ажнюк Б. М Мовна політика: Україна і світ: Монографія. Київ: Видавничий дім Дмитра Бураго, 2021. 420 с.
   2. Воропай Олекса. Звичаї нашого народу. Етнографічний нарис. Мюнхен: Українське видавництво, 1958. Т. 1. 455 с.
   3. Гібридна війна: технології сугестії та контрсугестії. Київ : Нац. акад.СБУ, 2018. 235 с.
   4. Гречка С. О. “Культурна зброя” як складник консцієнтальної війни проти України // Мовні й концептуальні картини світу. Київ: ВПЦ “Київський університет”, 2018. Вип. 2 (64). С. 53-58.
5. Залізняк Г Мовні орієнтації та цивілізаційний вибір українців
// Мовна політика та мовна ситуація в Україні: аналіз і рекомендації
/ за ред. Ю. Бестерс-Дільгер. Київ : Видавничий дім “Києво-Моги­ лянська Академія”, 2010. С. 132-166.
   6. Масенко Л Нариси з соціолінгвістики. Київ : Видавничий дім “Києво-Могилянська Академія”, 2010. 243 с.
7. Масенко Лариса. (У)мовна (У)країна. Київ: Темпора, 2007. 88 с.

    8. Матвеєва Н. Р. Українсько-російський білінгвізм і диглосія в сучасному  комунікативному просторі Києва : дис. ... доктора філосо­ фії в галузі гуманітарних наук. Тернопіль-Київ, 2021. 239 с.
    9. Мовне законодавство і мовна політика: Україна, Європа, світ (Збір­ ник наукових праць). Київ : Видавничий дім Дмитра Бураго, 2019. 688 с.
   10. Петрів Х В. Концептосфера національної ідентичності та її мо­ вна  об'єктивація   в  публіцистичних  текстах  Оксани Пахльовської: дис канд. філол. наук. Київ, 2019. 312 с.
   11. Селіванова О. О. Сучасна лінгвістика: напрями, проблеми. Пол­ тава : Довкілля-К, 2008. 712 с.
   12. Скороход Ольга. Олег Скрипка: Території, де українська мова була майже під забороною, окуповані або залиті кров'ю війни
// Портал мовної політики. 17, Грудень, 2014. URL: http://language­ policy.info/20l4/l2/l7/ (дата звернення: 10.03.2021).
   13. Степаненко М Українська мова і суспільно-політичні трансфо­ рмації сьогодення// Українська мова. 2015. № 2. С. 7-23.
   14. Шевельов Ю. Українська мова в першій половині двадцятого століття (1900-1941): Стан і статус. Чернівці: Рута, 1998. 208 с.
15. Roslycky Lada.  Language,  psychological  war,  national  security
// Мова і суспільство. 2015. Вип. 6. С. 3-22.


REFERENCES

   1. Azhniuk В. М. (2021). Language politics: Ukraine and the world: monograph. Kyiv : Vydavnychyi dim Dmytra Buraho, 420 р. (in Ukrainian).
   2. Voropai О. (1958). Customs of our people. Ethnographic  sketch. Part. І. Munich, 455 р. (in Ukrainian).
   3. Hybrid war: technologies of suggestion and counter suggestion (2018). Kyiv, National academy of SBU, 235 р. (in Ukrainian).
4. Hrechka S. О. (2018). “Cultural weapon” as а component of consciental
war against Ukraine. Movni і konceptualni kartyny svitu. Issue 2(64). Kyiv: VPC “Kyivskyj universytet”, рр. 53-58 (in Ukrainian).
   5. Zalizniak Н. (2010). Ukrainians' language orientations and their civilizational choice. Language politics and language situation іп Ukraine: analysis and recommendations, Yu. Besters-Dilger (ed.), Kyiv : Vydavnychyi dim “Kyiv Mohyla Academy”, рр. 132-166 (in Ukrainian).
   6. Masenko L. (2010). Sketches in sociolinguistics. Kyiv: Vydavnychyi dim “Kyiv Mohyla Academy”, 243 р. (in Ukrainian).

7. Masenko L. (2007). (U)movna (U)krayina. Kyiv: Tempora, 88 р.
(in Ukrainian).
   8. Matveieva N. R. (2021). Ukrainian-Russian bilingualism and diglossia in Kyiv modem communicative space. Qualification scientific work on the manuscript rights. Temopil-Kyiv, 239 р. (in Ukrainian).
   9. Language legislation and language politics: Ukraine, Europe, the world (Collection of scholarly articles) (2019). Kyiv: Vydavnychyi dim Dmytra Buraho, 688 р. (in Ukrainian).
   10. Petriv К. V. (2019). The Conceptosphere ofNational Identity and its Language Objectivation in Oksana Pakhlovska's Social and Political Essays. А qualifying scientific work manuscript. Thesis submitted for Candidate Degree in Philology. Kyiv, 312 р. (in Ukrainian).
   11. Selivanova О. (2008). Modem linguistics: directions and problems. Poltava: Dovkillia-K, 712 р. (in Ukrainian).
   12. Skorohod О. (2014). Oleh Skrypka: Territories, where the Ukrainian language was almost forbidden, are either occupied, or covered with blood of the war. Portal movnoyi polityky. 17, December, 2014. URL: http://language-policy.info/2014/12/17/ (accessional date: 10.03.2021) (in Ukrainian).
   13. Stepanenko М. (2015). The Ukrainian language and social and political transformations of the present. Ukrainska mova, № 2, рр. 7-23 (in Ukrainian).
   14. Sheveliov У. (1998). The Ukrainian Language in the First Half ofthe Twentieth Century (1900-1941): its state and status. Chernivtsi: “Ruta”, 208 р. (in Ukrainian).
   15. Roslycky Lada (2015). Language, psychological war, national security. Mova і suspilstvo. Issue 6, рр. 3-22.


Liudmyla Кravchenko, Candidate of Philology, Doc. Taras Shevchenko National University ofKyiv, Kyiv

UKRAINIAN LANGUAGE AS А MEANS OF UNIFICATION OF SOCIETY AND А FACTOR OF NATIONAL SECURITY OF UKRAINE
   The article highlights the leading role of language іп the fonnation of society through the analysis of its таіп functions, namely: communication, impact оп а person, consolidation of citizens, the fonnation of national identity. This work analyses the relationship between the change of the language policy vector іп Ukraine towards Ukrainian centricity and the strengthening of the Ukrainian language functioning іп various spheres.


   The article raises the issue of the role of language as опе of the important factors of national security of Ukraine. The role of the language issue іп the Russian occupation of а part of Ukraine as а result of а hybrid war is exemplified. Ап integral part of this hybrid war is а change іп worldview and а change іп the national code of the inhabitants of the occupied territories.
   Based оп our sociolinguistic оріпіоп poll of 230 military ojjicers of the Armed Forces of Ukraine, conducted іп 2019, it was specified that among а number of markers of national identity, ojjicers chose а соттоп language. 54 % of respondents gave five points out of five possible to the marker of “соттоп language ”, and 20 % gave it four points. 88 % of respondents called the Ukrainian language as опе of the таіп unifj;ing tools іп the formation of civil society іп Ukraine, and 94,5 % believed that only the Ukrainian language should Ье the state language іп Ukraine. It is important that military ojjicers, born іп different parts of Ukraine (and some far beyond its borders) and currently serving іп different regions of the country, took part іп the оріпіоп poll. It allows us to ajjirm that ojjicers understand the role of the Ukrainian language as а nation-building factor that is able to unite people іп order to defend their country.
   Keywords: language policy, language situation, state language, national identity, national security, language status planning, language corpus planning.
Стаття надійшла до редколегії 12.04.21








































