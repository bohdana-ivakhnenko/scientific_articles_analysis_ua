Українське мовознавство. №1(50)/2020

УДК 811.161.2'373.612.2:821.161.2-1.09О.Довгий
https://doi.org/10.17721/um/50(2020).126-134

Олександр Строкаль, канд. філол. наук, асист.
КНУ імені Тараса Шевченка
https://orcid.org/0000-0002-9229-2711

ВЕРБАЛІЗАЦІЯ КОНЦЕПТУ НАРОД 
У ПОЕЗІЇ ОЛЕКСІЯ ДОВГОГО

   Присвячено вивченню особливостей мовної експлікації концепту 
НАРОД у текстах Олексія Довгого. Під час дослідження було 
з’ясовано, що поняття “концепт” має різне тлумачення в сучас- 
них лінгвістичних студіях. За основу було прийнято твердження 
О. Кубрякової про концепт як оперативну змістову одиницю пам’яті, 
ментального лексикону, концептуальної системи мозку, усієї картини 
світу, відображеної людською психікою.
   У поетичній мові Олексія Довгого одним із найбільш яскраво пред- 
ставлених концептів є концепт НАРОД. Лінгвістичні одиниці, які 
беруть участь у мовній репрезентації цього концепту, сприяють роз- 
гортанню в тексті ряду художніх образів народу, від позитивно (пра- 
цьовитий народ) до негативно (руйнівник) конотованих.
   Ключові слова: концепт, народ, мовна картина світу, поезія Олек- 
сія Довгого.

   Постановка проблеми. У сучасній лінгвістиці останнім ча- 
сом особливої ваги набули питання, пов’язані з аналізом відо- 
браження індивідуально-мовної картини світу письменника. 
Увага до зазначеної проблематики зумовлена, передусім, особ- 
ливостями сучасної наукової парадигми, яка тяжіє до вивчення 
сфери міжособистісного спілкування, спілкування в системі “ав- 
тор-читач” чи “наратор-реципієнт”. Такий вектор наукових сту- 
дій викликаний трансформацією уявлень про мову – від розу- 
міння останньої лише як носія інформації до усвідомлення її як 
засобу сугестії. У контексті окресленої проблематики актуаль- 
ним постає вивчення засобів вербалізації складників концептуа- 
льної картини світу, якими є концепти. Питання тлумачення та 
розуміння терміна “концепт” неодноразово виступало предме-
том багатьох лінгвістичних студій. Так, Ю. Степанов розуміє 
концепт як певне культурне ядро у ментальному світі людини 
[Степанов : 41], А. Вежбицька вважає його певним означеним 
елементом ідеального, який репрезентує дійсність мовця крізь 
призму його культури [Вежбицкая : 23]. О. Кубрякова цілком 
слушно, на нашу думку, трактує його як оперативну змістову 
одиницю пам’яті, ментального лексикону, концептуальної сис- 
теми мозку, усієї картини світу, відображеної людською психі- 
кою [Кубрякова : 90–92].
   Попри наявність численних лінгвістичних студій, присвяче- 
них дослідженню терміна, актуальним, на нашу думку, вида- 
ється розгляд цього поняття крізь призму художнього тексту, у 
якому мовне втілення концепту є найбільш яскравим через свою 
емоційно-експресивну забарвленість, символіко-змістову коре- 
ляцію з іншими образами, наявність значної кількості алюзій та 
контекстуально зумовлених асоціацій.
   Об’єктом нашого дослідження стала мова поезій Олексія 
Довгого на матеріалі чотиритомного видання його творів. Оскі- 
льки в поетичній мові автора одним із найяскравіших після фло- 
рообразів є образ народу, який художньо репрезентує відповід- 
ний концепт, то предметом стало вивчення особливостей мо- 
вної експлікації цього концепту.
   Мета дослідження – з’ясувати характер використання ми- 
тцем лінгвальних засобів, які беруть участь у вираженні авто- 
ром концепту НАРОД та у створенні пов’язаних із ним асоці- 
ативно-образних конотацій. У межах аналізу передбачено 
виконання таких завдань: з’ясувати місце вербалізованого 
концепту-образу з-поміж інших у концептуальній картині 
світу ліричного героя, виявити особливості уживань мовних 
конструкцій-експлікантів згаданого концепту та їхні семанти- 
ко-граматичні риси.
   Викладення основного матеріалу. У мовній картині світу 
Олексія Довгого одними з найбільш яскравих і частотних оди- 
ниць-вербалізаторів ряду концептів виступають лексеми на по- 
значення світу природи, рослинного світу й рідної землі. Прове- 
дений аналіз дозволяє стверджувати, що суголосним образу 
рідної землі є образ народу, який у поезії митця вербалізовано 
низкою лексем на позначення явищ природи – актуалізаторів 
однієї з його характеристик: носія героїчної минувшини (соняч-
ний цвіт, цвістиме наш стяг), працьовитого (від лемеша до 
колосків), мирного (сіяв без забрала), мудрого (починавсь з прос- 
тої мудрості зерна), щирого (щиро на природі) та ін.
   Одним із головних мотивів поезії Олексія Довгого є змалю- 
вання поетом не лише славного історичного минулого свого 
народу, а й підкреслення свого зв’язку з ним, зв’язку, який зу- 
мовлюється належністю автора до роду, який ним розуміється 
як у вузькому, так і в широкому значенні. Найбільш художньо 
цей одвічний зв’язок митця слова і його народу відображено у 
вірші “Я тільки в тебе вірю, мій народе…” (Д–3, 275), де його 
(зв’язок) експліковано низкою власне іменникових та іменнико- 
во-дієслівних метафор, які містять компоненти на позначення 
світу рослин та довкілля, як, до прикладу, “ти корінь мій”, “древ- 
нє перевіття”, “душа – широке поле орне”, “в мені коріниться 
твій колос” та ін., порівняймо: “Ти корінь мій і древнє перевіт- 
тя, // Ти міць моя й дихання молоде <…> Твоя душа – широке 
поле орне, // Моя – в тім полі тільки борозна. // Але в мені корі- 
ниться твій колос // І зернятка гойдаються малі…”, – зверні- 
мо увагу на те, як поет майстерно відображає через вербалізацію 
взаємокорелюючих реалій природи особливості взаємодії двох 
сутностей – “Я” і “народ” та акцентує на типовому для його 
творчості образі кореня як символі основи буття та початку.
   У поезії “Родовід” (Д–3, 346) образ народу марковано низкою 
одиниць на позначення власне самого народу (зернолюб), реалій 
рослинного світу (колосок, зерно, корінь, зело) та дій, пов’язаних 
із ним (сіяти) тощо.
   Вербалізацію характеристики “працьовитий” в аналізова- 
ній поезії забезпечують одиниці як на позначення реалій приро- 
ди (див. вище), так і лексеми-номінації предметного світу, 
що називають об’єкти (плуг, рало, леміш), використання яких 
пов’язане із діяльністю, дотичною до об’єктів рослинного світу, 
порівняймо: “Мій родовід іде від плуга, // Від рала і від лемеша.
// До колосків, налитих туго, Моя прихилена душа…”, – бачимо, 
що зв’язок поетового “Я” із поколіннями забезпечує номіна- 
ція ментальної сутності “душа”, характер якого окреслено 
ад’єктивом “прихилена”, та контекстуальна лексема на позна- 
чення особи відповідно до родинних зв’язків “пращур”. Окрім 
названої вище ознаки, образ народу в поетовій свідомості увираз- 
нюють такі його характеристики, як “мирний” та “мудрий”, вер-
балізовані одиницями на позначення предметів (або їхньої від- 
сутності) (без забрала), суспільно значущих подій (війна), явищ 
і процесів природи (сіяти, рало) та номінації самого поняття 
“мудрість”, напр.: “…Мій пращур сіяв без забрала, // Не відав, 
що таке війна… // Він починавсь увесь із рала, // З простої муд- 
рості зерна…”.
   Позитивна оцінка характеризованого образу досить яскра- 
во виявляється в системі художнього протиставлення семан- 
тики слів на позначення рідного народу та чужинців. Зокрема, 
із першим пов’язано низку лексем-номінацій реалій рослин- 
ного світу (корінь, зело) та одиниць із так званим “терапевти- 
чним” значенням (сила, непереборний), порівняймо: “А муд- 
рість та непереборна, // Як сила кореня й зела, // Людину з 
днів лихих і чорних // До світлочолості вела…”. Образ чужин- 
ців натомість вербалізують лексеми, що позначають явища 
природи (навала), часові відтинки доби (вночі), зброю (мечі) 
та відповідні атрибути (лихий, чорний, чужий, скровлений) – 
“…Хоч не одна чужа навала // До нас котилася вночі, // Все- 
переможна сила рала // Тупила скровлені мечі…”. Звертає на 
себе увагу певна “строфічна антитетичність” авторських об- 
разів – так, у першій строфі бачимо протиставлення образів 
кореня (зела) та днів лихих; у другій – навали і рала. Такий 
авторських прийом посилює мовну експресивність вияву оцін- 
ки аналізованих вище художніх образів.
   Завершує поетичний текст збірний образ українця як мир- 
ного сіяча, носія людських чеснот і нескореного духу, назва- 
ного лексемою-композитом, яка містить компонент на позна- 
чення елемента рослинного світу (зерно) і ставлення героя 
до нього (любити), порівняймо: “На цій землі конала згуба
// Племен   жорстоких   і   країн. // А   дух   високий   зернолюба
// Ізнов підводився з руїн”.
   Актуалізація такої характеристики образу народу, як “героїч- 
ний” доволі яскраво представлена в поезії “Однодумці” (Д–3, 46), 
у якій автор за допомогою конструкцій, що містять компонент 
на позначення реалій рослинного світу (сонячний цвіт, коріння, 
рости), вибудовує певну світоглядну парадигму, у якій він усві- 
домлює себе в тісному зв’язку з героїчною минувшиною свого 
народу, маркованою атрибутивно-субстантивною конструкцією 
із локативною семантикою “славний прасвіт”, порівняймо: “Ми
всі з такої далини, // З такого славного прасвіту, // Де повні 
мужності сини, // А доньки сонячного цвіту. // Нас живить 
світ отих корінь, // Що в надрах сховані від ока, // І дух наш, 
сповнений борінь, // Росте всесильно і глибоко…”, – бачимо, що 
використані автором лексеми-номінації осіб за родовими харак- 
теристиками “сини / доньки” дозволяють поетові художньо пе- 
редати відчуття часової перспективи. Звертає на себе увагу лек- 
сема “цвіт”, яка в цьому контексті символізує молодість, юність 
і надію, і не випадково контекстом до неї виступає атрибут “со- 
нячний”, який покликаний посилити вияв позитивної оцінки 
відповідних образів і їхньої діяльності на противагу патогенно- 
му “праху катів”, “Що йдуть нам голови стинати” (там само). 
Дещо експресивно суголосним означеній лексемі є вербатив 
“цвісти”, який у поезії “Тільки раз я живу на Землі…” (Д–3, 80), 
окрім прогностично-позитивної семантики, надає віршовій 
структурі тексту додаткових героїчно-пафосних акцентів, 
порівняймо: “Тільки раз на планеті наш час. // Земле, ти 
пам’ятатимеш нас, // Бо цвістиме наш сонячний стяг…”.
   Ознаки “добрий” і “щирий” аналізованого образу експлі- 
куються в поезії “Городнянщина” (Д–3, 107), де уживані мит- 
цем   номінації-носії   флористичної   семантики   “ліси”,   “ясен” 
і відповідні ад’єктиви “пахучий”, “березовий” поруч із оди- 
ницями на позначення довкілля та явищ природи (природа, 
город, росинки), а також метонімічна лексема “земля” до- 
помагають автору наповнити названі ознаки емоційно-експре- 
сивним забарвленням, увиразнити їхні аксіологічні характерис- 
тики, читаємо: “На землі красивій і співучій, // Де в людей ду- 
ша – як небеса, // Наслухалися ми слів пахучих // В молодих бере- 
зових лісах…”. Порівняльна метафорична конструкція “як небе- 
са” із компонентом на позначення просторового сегмента се- 
мантично конкретизується в текстовій структурі номінаціями 
позитивно конотованих абстрактних понять “щирість”, “воля”, 
“добро” – “Од людської щирості і волі // Нам так в серці радісно 
було <…> Нам так гарно думалось в дорозі // Про всесилля люд- 
ського добра”. Не останню роль у посиленні художнього вияву 
зазначених образів відіграють у вірші ад’єктиви, ужиті поруч із 
іменниковими одиницями, на зразок: “березовий ліс”, “земля кра- 
сива і співуча”, “росинки золоті”.
   У деяких випадках автор за допомогою лексем-вербалізаторів 
світу довкілля змальовує образ не героїчного народу, не народу- 
переможця, а створює візію народу, який страждає, народу з трагі- 
чною долею, одвічної жертви агресії, як, зокрема, у вірші “Гроза” 
(Д–3, 86–87). Експресивно нейтральні номінації світу птахів (чай- 
ка-чаєня), рослин (листок), ландшафтних елементів (поле) і демі- 
нутивно забарвлені лексеми “лелітки”, “чаєнятка”, які покликані 
творити позитивно марковані художні образи, контекстуально 
трансформуються в образи трагічні на тлі художнього патогенного 
локусу. Останній формується шляхом уживання одиниць на позна- 
чення птахів та їхніх частин (ворон, крук, пазурі), явищ природи 
(грім, тінь, негода), порівняймо: “Примостивсь на дубі ворон,
// Примостивсь на дубі крук. // Тільки грім над ним говорить,
// Тільки видолками гук. // Диха світ, немов не диха. // В крука пазу- 
рі в крові…”; деструктивний характер діяльності птаха “ворон” 
виражається уживанням у поезії ад’єктива “чорний” та вербатива 
“реготати”, який у контексті надзвичайно посилює семантичну 
ознаку “грубий”, пор.: “На узвозі // При дорозі // Чорний крук рего- 
че…”. Відчуття трагічної перспективи додатково увиразнює ана- 
форичне уживання лексеми “горе” – “Горе чайці-чаєняті, // Горе 
тонкому листку, // Горе полечку і хаті // У негоду отаку”.
   Поряд із названим образом народу трагічної долі в мові поета 
експліковано образ української жінки, дівчини. Зауважимо, що в 
низці контекстів вербалізатори цього образу корелюють із лек- 
семами на позначення реалій рослинного світу, зокрема, дерев 
(берези, ялини), порівняймо: “Спочатку прошили кулі // Дівоче 
гаряче тіло, // А потім впились в березу, // Березу струнку і бі- 
лу” (Д–3, 227), або ж: “Привели дівчину // До ялинки. // І гвинті- 
вки // Скинули із пліч. // – Ну, допартизанилась, // Вкраїнко?! –
// І від залпів // Стрепенулась ніч…” (Д–3, 228), – привертає ува- 
гу те, що в обох випадках образ дівчини не замінено флористич- 
ними реаліями – вони швидше натякають, виступають певними 
природними відповідниками світу людського, однак, зрозуміло, 
апелюють до народного досвіду образних порівнянь.
   Дещо суголосним вказаним вище акцентам є образ народу- 
жертви власних дій, руйнівника своєї героїчної пам’яті, на по- 
значення якого митець уживає лексеми із рослинною семанти- 
кою “бур’ян” / “бур’яни” у поезії “Покрив бур’ян минулу нашу
славу…” (Д–2, 16). Для посилення вияву деструктивного образу 
народу без історичної пам’яті автор використовує одиниці на 
позначення явищ природи (тлін) і частин тіла (кістяк). Також 
значної художньої ваги в поетичному тексті набувають дієслівні 
лексеми на кшталт “знищити”, “забути”, “не прокинутись”, 
“померти”, які у своїй семантичній структурі містять компо- 
нент на позначення різного типу патогенних змін, наприклад: 
“Покрив бур’ян минулу нашу славу. // Зостався тлін в історії 
століть. // Ми знищили самі свою державу, // Лише кістяк із 
неї ще стоїть…”, – варіант фразеологізму “покрити бур’яном” 
в аналізованому контексті метафорично зображає забуття, не- 
пам’ять, відхід від героїчного минулого.
   Проте, зауважимо, що у свідомості ліричного героя образ 
народу хоч і мислиться у деяких контекстах жертвою, однак, 
вважає поет, здатен подолати усі тривоги й печалі та набути 
нових сил і снаги, не зважаючи на попередні трагічні перипе- 
тії, як, наприклад, у поезії “Був тільки хліб. До хліба не 
було…” (Д–3, 136), де поет метонімічно зображає українсь- 
кий народ в образі села. Трагічне становище експлікує транс- 
формований автором фразеологізм “хліб і до хліба” із компо- 
нентом на позначення реалій рослинного світу, посилений 
часткою тільки та прикметником знекровлений, натомість 
флоронім зелень поруч із прийменниково-іменниково-дієслів- 
ною конструкцією на серці відлягло символізує розквіт, завер- 
шення випробувань, порівняймо: “Був тільки хліб. До хліба не 
було. // Та вижило знекровлене село. // І засміялось. Зелень 
одягло. // І в кожного на серці відлягло…”.
   Прикметно, що в поетичному доробку автора представлено 
тексти, у яких водночас наявне співіснування двох протилеж- 
них оцінок образу народу, як, наприклад, у поезії “Революцій- 
ний вірш” (Д–2, 63), у якій двоплановість авторської оцінки 
відображає два прошарки населення. В одному випадку маємо 
метонімічну вербалізацію через флоронім “буйноколос” образу 
активної частини соціуму, а в іншому – через номінацію явищ 
довкілля “темінь” – пасивної, порівняймо: “По черені землі – 
червонь-колесо! // І навпіл розкололася Земля. // Половина шу- 
мить буйноколосом, // Половину ще темінь встеля…”, – звер- 
німо увагу на семантику контрасту, яка значно посилюється
завдяки контекстуальній кореляції вищевказаних одиниць. 
Доповнює двополюсність ознак характеризованого образу ужи- 
вання поетом лексем-орнітонімів – так, лексема “соловей” очі- 
кувано маркує таку ознаку, як “волелюбний”, посилену номі- 
націями реалії ландшафту “сад”, частини простору “небо” та 
атрибута “нескаламучений”; натомість “синиця” і “щиглик” по- 
руч із лексемою “клітка” активно експлікують таку ознаку, як 
“зручний, приручений”, порівняймо: “Не заспіває соловей у 
клітці. // У ній співають щиглики й синиці. // Для солов’я по- 
трібні сад і небо // Та ще нескаламучені криниці” (Д–1, 214).
   Висновки. Представлені у мовній структурі поезій О. Довгого 
лексеми на позначення як власне позитивних, так і негативних 
ознак концепту-образу НАРОД свідчать про існування останньо- 
го у свідомості поета як складного двополюсного поняття, аксіо- 
логія якого може варіюватися залежно від характеру діяльності, 
описуваної митцем, – так, в одному випадку це може бути на- 
род-трудяга, народ-герой, в іншому – народ-жертва та народ- 
руйнівник. У деяких поетичних контекстах вербалізація позитив- 
них і негативних атрибутів аналізованого образу допомагає поету 
художньо зобразити соціальні прошарки народу.
   Під час вивчення особливостей мовної репрезентації згадано- 
го концепту, по-перше, було помічено, що концепт НАРОД най- 
повніше у змістовому і експресивно-стилістичному плані реалі- 
зується у взаємодії з концептом РІДНА ЗЕМЛЯ, а по-друге, 
було виявлено особливу роль антитечних понять і лексем у ре- 
презентації того чи іншого образу-концепту.

ДЖЕРЕЛА
   Д–1. – Довгий О. П. Вибрані твори : у 4 т. – К. : Укр. письменник, 
2009. – Т. 1. 414 с.
   Д–2. – Довгий О. П. Вибрані твори : у 4 т. – К. : Укр. письменник, 
2009. – Т. 2. 388 с.
   Д–3. – Довгий О. П. Вибрані твори : у 4 т. – К. : Укр. письменник, 
2009. – Т. 3. 536 с.

ЛІТЕРАТУРА
   Степанов Ю. С. Константы. Словарь русской культуры / Ю. С. Сте- 
панов. – М. : Языки славянской культуры, 1997. 825 с.
Вежбицкая А. Понимание культур через посредство ключевых слов
/ А. Вежбицкая. – М. : Языки славянской культуры, 2001. 288 с.
   Кубрякова Е. С. Краткий словарь когнитивных терминов / Е. С. Куб- 
рякова,   В. З. Демьянков,   Ю. Г. Панкриц,   Л. Г. Лузина.   – М. : 
Филол. ф-т МГУ им. М. В. Ломоносова, 1997. 245 с.

REFERENCES

Stepanov Ju. S. (1997). Constants. Dictionary of Russian culture.
Moskva: Jazyki slavjanskoj kultury, 825 p. (in Russian).
Vezhbickaja A. (2001). Understanding cultures through keywords.
Moskva: Jazyki slavjanskoj kultury, 288 p. (in Russian).
Kubrjakova E. S. (1997). A Brief Dictionary of cognitive terms.
Moskva: Filol. f-t MGU im. M. V. Lomonosova, 245 p. (in Russian).

          Oleksandr Strokal, Candidate of Philology 
Taras Shevchenko National University of Kyiv, Ukraine

VERBALIZATION OF THE CONCEPT PEOPLE IN OLEKSII DOVHIY’S POETRY

   The topical question in modern linguistics is the study of the peculiarities of 
particular writer’s linguistic worldview. Research on these questions allows us 
to determine the nature of the interaction between the subjects of the author- 
reader dialogue and to highlight the role of linguistic means as suggestive in 
this dialogue. The basic operating unit used in exploring writer’s worldview is 
the concept. In the article, the concept is interpreted as the operational content 
unit of memory, the mental lexicon, the conceptual system of the brain, the 
whole worldview, as reflected by the human psyche. The analysis of the features 
of verbalization of the concept becomes especially important in the study of 
poetic texts, because it is in them that the richness of words is manifested.
   In Oleksii Dovhiy’s poetic language one of the most pronounced is the 
concept PEOPLE. In the lyric hero’s linguistic worldview this concept is 
expressed by tokens that are involved in the creation of such concepts-images of 
the people as people-laborer, people-hero, in the other – people-victims and 
people-destroyers. Each of these images in a poetic context actualizes the 
corresponding feature. We can speak of the explication of the signs “hard 
working”, “peaceful”, “heroic”, “kind and sincere”, “tragic”. In some poetic 
contexts, the verbalization of the positive and negative attributes of the analyzed 
image helps the poet to artfully portray the social layers of the people.
Key words: concept, people, linguistic worldview, Oleksii Dovhiy’s poetry.
	Стаття надійшла до редколегії 10.09.19 

