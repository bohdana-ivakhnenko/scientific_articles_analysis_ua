Українське мовознавство. №1(48)/2018

УДК 811.161.2’42(091)Є.Тимченко

Галина Наєнко, д-р філол. наук, доц. 
КНУ імені Тараса Шевченка, Київ

ПІДРУЧНИК ЄВГЕНА ТИМЧЕНКА 
“КУРС ІСТОРІЇ УКРАЇНСЬКОГО ЯЗИКА”
ТА СТАНОВЛЕННЯ ІСТОРИКО-МОВНОГО ДИСКУРСУ 
ПЕРШОЇ ТРЕТИНИ ХХ СТОЛІТТЯ

   Автор розглядає мовні форми відображення складників епістемічної 
ситуації у тексті підручника Є. Тимченка з історії української мови. Пре- 
валювання ми-перспективи у викладі нових знань, дефінітивність, обмеже- 
не функціювання вербалізаторів оцінки старих знань притаманне акаде- 
мічному дискурсу, детальна сегментованість тексту вказує на орієнтацію 
на студентську аудиторію. До ранніх етапів формування навчальних 
жанрів слід віднести неунормованість маркерів інтертекстуальної взаємо- 
дії, слабко розвинений метатекст. Спеціально проілюстровано норми пра- 
вописної системи, якої дотримувався автор.
   Ключові слова: історія української мови, навчальний дискурс, мета- 
текст, оцінка, інтертекстуальність, Є. Тимченко.

Доробок Є. Тимченка в сучасних лінгвістичних студіях.
   Мовознавчі погляди, перипетії життєвого й наукового шляху 
Євгена Тимченка останнім часом привертають пильну увагу 
істориків і лінгвістів.
   Діяльність Євгена Тимченка як основоположника української 
наукової історичної лексикографії докладно висвітлила О. Кровиць- 
ка [Кровицька]. Завдяки зусиллям В. Німчука та Г. Лисої підго- 
товлено та видано “Матеріали до словника писемної та книжної 
української мови XV – XVIII століть”; у відділі української мови 
Інституту українознавства ім. І. Крип’якевича 2010 р. започаткова- 
но й періодично відбуваються Тимченківські наукові читання.
   Дослідники історії правопису української мови твердять, що 
саме завдяки працям Є. Тимченка (та С. Смаль-Стоцького) 
відбулося “розмежування правопису й граматики, було остаточ- 
но з’ясовано, що правописні прескрипції ґрунтуються на грама- 
тичних нормах” [Марушкевич : 12]. Принципи пуризму, впро-
ваджувані Є. Тимченком у роботі правописної комісії й власній 
практиці, також належно поціновано; Ю. Шевельов навіть 
міркував, що наміри “звузити розрив між літературною мовою й 
мовою хутірською” могли й переважити, якби представники 
етнографічного напряму “не впали жертвами радянської держав- 
ної машини” [Шевельов : 265].
   На специфіку граматичної концепції Є. Тимченка порівняно з 
поглядами Ю. Шевельова вказав А. Загнітко [Загнітко]. О. Тихо- 
ненко, засвідчивши розмаїті інтереси лексикографа, граматиста, 
історика мови, перекладача, громадського діяча, наголосила на 
потребі повного окремого видання творів цього видатного мово- 
знавця [Тихоненко]. Не оминають його спадщини дослідники, які 
спеціально вивчають динамічні процеси в термінологічних підсис- 
темах лінгвістики: так, морфологічні терміни дослідила І. Яроше- 
вич [Ярошевич 2010а; 2010б]. Зокрема вона проілюструвала тезу 
про використання дублетів терміноодиниць: “У граматиці Є. Тимчен- 
ка для назв відмінків використано однослівні терміни-інтернаціо- 
налізми латинського походження: номінатив, або іменний (назив- 
ний відмінок), генетив (родовий відмінок), датив, або дайний (да- 
вальний відмінок), акузатив, або причиновий (знахідний відмінок), 
вокатив, або зовний (кличний відмінок), інструменталь (орудний 
відмінок), льокатив (місцевий відмінок)” [Ярошевич 2010а : 50]. 
Г. Циганок детально описала семантику й парадигматику термінів 
на позначення артикуляційних особливостей звуків української 
мови, запропонованих у підручнику “Курс історії українського 
язика. Вступ і фонетика”, а саме в підрозділі “Фізіологія звуків і зву- 
кова система української мови” (Т., 36–50). Вона зауважила, що 
Є. Тимченко робив акцент на народних назвах [Циганок : 75–133].
   Підручник “Курс історії українського язика. Вступ. Фонетика” 
1927 р. переважно згадували як типовий для молодограматичного 
напряму тогочасного мовознавства. Хоч він і був вилучений з обігу 
в часи переслідування автора, слід наголосити, що матеріали та 
інтерпретація продовжували залишатися актуальними й викори- 
стовувалися в практиці викладання історії української мови (аж до 
підручника за ред. М. Жовтобрюха 1980 р.), включно з окремою 
термінологією та прикладами. Друге видання підручника 1930 р. із 
передмовою В. Глухенка зосталося нам неприступним.


   Перші рецензії на підручник написали відразу М. Грунський і 
Л. Булаховський. Обидві можна назвати розгромними: від по сторін- 
кового викладу помилок, описок, друкарських огріхів до сумнівів у 
методологічній правильності, закидів щодо застарілого теоретично- 
го підґрунтя, штучності мови тощо [Булаховський 1927; Грунський 
1927]. Не менш дошкульними були й повторні відгуки [Булаховсь- 
кий 1929; Грунський 1929]. Уже пізніше Леонід Булаховський по- 
стулював, що підручник “не позбавлений ряду серйозних науково- 
методологічних хиб, але багатий на фактологічний матеріал та до- 
сить оригінальний щодо плану і розробки” [Булаховський 1996 : 96]. 
М. Жовтобрюх наголошував, що таку всебічну характеристику 
фонетики української мови від праслов’янського періоду й до нашого 
часу Є. Тимченко запропонував уперше, до того ж із спробами ви- 
значити причини й хронологію змін. Водночас, підтримуючи кон- 
цепцію давньоруської мови, М. Жовтобрюх наголосив на “методоло- 
гічній хибі”, що “не дає авторові можливості правильно зрозуміти 
спільні й дуже істотні ізоглоси східнослов’янських мов” [Жовтобрюх 
1991 : 65]. Це, звичайно, стосувалося поглядів Є. Тимченка на пра-
руську мову як зайву ланку в глотогенезі східних слов’ян.
   На специфіку наукової концепції Є. Тимченка звертала увагу 
Т. Панько, підкреслюючи, що його зусиллями вироблялася “не 
тільки термінологічна лексика, але й синтактика наукового стилю в 
широкому розумінні цього слова, включаючи виклад методоло- 
гічних засад, загальнотеоретичних концепцій”; він “збагачував 
наукову мову виражальними ресурсами, інтелектуалізував термі- 
нологічними нововведеннями і тим самим підносив її до рівня 
державних європейських мов” [Панько : 56–57].
   Мета й методи дослідження. Тут розглянемо специфіку 
вербалізації окремих компонентів смислової структури 
підручника відповідно до розробленої методики її моделювання. 
Такий підхід дає змогу показати ті ознаки наукового тексту, що 
змінювалися відповідно до структури й типу дискурсу на різних 
хронологічних етапах діахронічних студій. Для характеристики 
наукового тексту виявляються релевантними поняття маркерів 
нових / старих знань, авторизації й авторської рефлексії, 
інтертекстуальності й прецедентності, когнітивних моделей і


комунікативних засобів тощо. Мовна реалізація цих показників 
дає змогу схарактеризувати ресурси наукового текстотворення 
[Наєнко, 2015; 2016; 2017].
   Зміст підручника відповідав тому періоду становлення 
історико-мовного дискурсу, коли ще не виокремлювали й не 
викладали як окремі дисципліни діалектологію, історію 
літературної мови, фонетику й фонологію, історію системи 
української мови, етимологію. Саме тому він містить підрозділи, 
що нині формують різні змістові блоки діахронічних і 
синхронічних студій: порівняльне вивчення слов’янських мов, 
історія української мови, діалектологія, фонетика й фонологія, 
історія мовознавства, джерелознавство.
   Методичні засади. Оскільки текст призначався для тих, хто 
“студіюють історію української мови і потрібують, щоб 
закріпити в пам’яти, подавані від викладача відомости” (Т., 3), 
тут наголошено також і на послідовності окремих підрозділів 
для навчального процесу: “Історію звуків попереджують 
відомости з фізіольоґії звуків. В студіюванні звуків взагалі, а 
тим більше в їх динаміці, відомости з фізіольоґії звуків станов- 
лять ту конечну базу, що без неї неможлива річ ані розуміти 
звукові явища, ані студіювати їх в процесі змін” (Т., 3).
   Загалом виклад здійснюється в ретроспективі. Автор наво- 
дить ряди прикладів від сучасної форми до первісної: *lože<
*logjo, *žarъ< *gerъ (Т., 99); cесь < сьсь,   тот <   тътъ (Т., 
107); сїсти < sěsti < setti < *sēdti, jiсть < jěstь < *etti < *ed-ti 
(Т., 155). Цікаво, що Є. Тимченко кваліфікував як пра- 
слов’янські слова мріти, мрія (Т., 162). Проспективний виклад 
дав змогу показати ланцюжки послідовних праформ і 
континуантів: рьlnъ > pъlnъ, mьlčati > mъlčati (Т., 115). Цілісна 
картина постає при ілюстрації чергувань, що простежені від і-є. 
через праслов’янські до сучасних українських форм.


   Ці приклади переважно не прокоментовано, тому, звичайно, 
непідготовлений читач мало що міг відразу зрозуміти з 
посторінкових переліків ілюстрацій. Це дало привід М. Грун- 
ському зауважити: оскільки не весь матеріал історичних курсів 
безпосередньо прикладається до життя, то слід при його 
розгляді демонструвати наукові методи роботи: “хоч ми й 
педагогізуємо наші колишні університети, але все-ж ми мусимо 
своїх слухачів в інститутах навчити науково працювати, показа- 
ти їм методи розроблення предметів” [Грунський 1927 : 270].
   Метатекст сформовано класично: з поділом на розділи й 
підпараграфи.
   Присутність автора закцентована лише у передмові, де 
спеціально сказано про те, що він дотримувався певних особли- 
востей правопису, зроблено зауваження щодо теорії праруської 
мови: “цей факт зовсім не усправедливлює утворення фікцій 
науково не то що не продукційних, а й радше таких, що скову- 
ють наукову мисль упередніми теоріями і скеровують її на хибні 
дороги” (Т., 3–4). Як наукове кредо слід прочитувати 
методологічну настанову подати загальнослов’янське тло, 
спільні й відмінні риси в українській та інших мовах, що 
“об’єктивно означують справжнє становище української мови в 
слов’янській родині вільно від згори накинутих теорій” (Т., 4).
   Інколи Є. Тимченко вказує на окремі суперечливі моменти: 
“Вияснити еволюцію і.е. дифтонґових сполучень *or, *ol, *er, *el 
в слов’янських діялектах становить одну з найважчих проблем 
слов’янського язикознавства, ще й досі остаточно не- 
розв’язану; огляд пропонованих гипотез див. у Г. Ильїнського: 
Прасл. гр. 128 і далі; також: Аgrell, S. Intonation und Auslaut im 
Slavischen. Upsala 1913, 18–47” (Т., 106).
   Метатекст загалом майже не містить субтекстів авторизації, 
дуже рідко фіксуємо конструкції зі значенням гіпотетичності, 
достовірності: сказав би; Певна річ, що цілокупністю дуже 
істотних ізоґльос, морфольоґічних процесів і акцентуації язики 
український, б.руський (литвинський), в.руський (московський), 
об’єднуються в тіснішу групу словянських діялектів (Т., 3); 
cебто ми, властиво кажучи, не маємо суто українських пам’яток 
цієї доби (Т., 27); Можливо, що обидві формі довго жили разом в 
українській мові (Т., 77); само собою, вони мають своє пояснення


(Т., 85). Значення висновку мають конструкції: Одже виходить, 
що два сусідні склади обидва не могли мати слабих єрів, а тільки 
оден (Т., 107), показник переходу до нових знань: Треба заноту- 
вати, що в українськім (як і в деяких инших язиках) сплив 
шелестівок заходить иноді не так повно, як напр. в московській 
мові (Т., 52). Факти делімітації поодинокі: В наше завдання не 
входить на разі аналізувати це явище в рос. мові (Т., 102).
   Загалом в оцінці старих знань привертає увагу семантика 
сумніву: “Час, коли зникли слабі єри важко докладно означити. 
Думки дослідників у цім загаді дуже не однакові <…> На 
підставі цих даних, опускаючи не дуже певні натяки Костянти- 
на Порфирогенета <…> можемо гадати<…>” (Т., 108).
   Коли думки попередників здаються переконливими, 
приєднується до них: Гадаємо за А. Соболевським (Лекціи 57) і 
Р. Брандтом (Лекціи 54), що перехід міцьних єрів <…> (Т., 110).
   Оцінку старих знань можна цілісно спостерегти в підрозділі ІІ. 
Головні моменти в історії науки про український язик (Т., 14–19). 
Позитивна оцінка пов’язана з новизною перелічених праць: 
Срезневський <…> поклав перші підвалини історичного тракту- 
вання східно-слов’янської ґрупи язиків; ми також завдячуємо 
багатий вибір лексичного матеріялю (Т., 15); Вповні наукового 
характеру набрало студіювання української мови в працях 
А. Потебні; опріч цінних праць з царини діялектольоґії (Т., 16); 
За творця української діялєктольоґії справедливо уважається 
К. Михальчук, що перший уґруповав українську мову в діялекти 
і їх відміни; Наука української мови повинна також з подякою 
згадати ймення А. Соболєвського (Т., 17); блискуче потвердив 
на багатьох   прикладах   з   пам’яток,   дотепно   догадавшись; 
І. Зелінський дав цікаву: “Пробу упорядкування українських 
говорів” (Т.,18); В. Ганцов <…> дає нове висвітлення еволюції 
цього фонетичного процесу; працю А. Кримського “Украинская 
грамматика”, що має в собі чимало цінного матеріялю, цікавих 
спостережень і догадів; Величезного значіння для історії україн- 
ської мови мають праці А. Шахматова. Дуже тонким аналізом 
еволюцї звуків і міркуваннями історичними Ш. доходить до 
установлення діялектичних ґруп східного слов’янства (Т., 19);
Ця система найбільше відповідає науковим вимогам, але вона не 
прищепилася через свою практичну недогідність (Т., 30).


   Відсутність оцінки будемо пов’язувати з нейтральним ставлен- 
ням автора до згаданих авторів і праць: невеличкі словнички (Зизанія, 
Беринди), викликані до життя практичними потребами пояснити 
незрозумілі, переважно церковні <…> слова (Т., 14–15); [Лавровсь- 
кий]: він як і Срезневський початки української мови клав на ХІV 
вік (16); Хоч варто згадати й невеличку розправу Я. Головацького 
(Т.,17); Ще звертають на себе увагу праці О. Брока (Т., 18).
   Висловлювання з негативною оцінкою в тексті практично 
відсутні, за винятком згадки про граматику О. Павловського: 
першу граматику, дуже звичайно коротку і примітивну, надру- 
ковано тільки 1818 р. (Т., 15) і зауважень про М. Максимовича: 
Його міркування <…> мали в своїм часі видатний інтерес, але 
строго наукового методу в його працях ми ще не бачимо 
(Т., 15). Також вказано на певні обмеження в працях О. Потебні: 
висвітлив поодинокі об’яви доводами з історії язика і 
порівнянням із спорідненими слов’янськими язиками, але не дав 
суцільного історичного нарису фонетичного розвою язикового. 
Цього завдання піднявся П. Житецький (Т., 16). Загалом слід 
відзначити, що огляд літератури мало прокоментовано. Це за- 
уважував ще М. Грунський: “Але зовсім вже неправильно дава- 
ти тільки сухий перелік різних праць за авторами, не даючи 
иноді при тому і повної характеристики праць того або того ав- 
тора (як Тимченко)” [Грунський 1927 : 261]; на його думку, “з 
лекцій проф. Тимченка вони [студенти – Г.Н.] будуть знати 
неповні голі бібліографічні факти” [Грунський 1927 : 262].
   Уживання термінів. Відомо, що Є. Тимченко дотримувався 
етнографічних настанов у термінотворенні. Помітне прагнення 
давати варіанти термінів, які він пояснює чи визначає:
-	питомий і латинську назву: гортанка (larunx); голосниця
(glottis) (Т., 37);
-	інтернаціональний термін і власний переклад: тембро або 
барва голосова залежить від форми і великости резонатора 
(Т., 38); це буде двогубна (білабіяльна) артикуляція (Т., 39); 
голосівки звуться задніми або велярними (Т., 42);
-	два питомі відповідники: на означення замкненого (вибу-
хового) g (Т., 30);


-	тільки переклад-відповідник, що переважно в сучасній мові 
не вживається: в поземому напрямі [“горизонтальному”] (Т., 42); 
у простопадному напрямі [“у вертикальному”] (Т., 43);
-	народні назви й загальноприйняті: ще у росіян (москалів), 
білорусів (литвинів) (Т., 28). На позначення російської мови 
вживає максимальний ряд: руського (російського, в.руського, 
московського) (Т., 92).
   Проте дефініції подано в різний спосіб. Переважно родо- 
видові визначення мають підмет ми-інклюзивне: Під 
нереґулярними змінами в мові ми розуміємо такі, що не 
підлягають формулі фонетичних законів і через те здаються ви- 
нятками з них (Т., 85); З історичного погляду ми маємо тут 
власне редукцію ĭ(ь) і ī (Т., 52); Під міною голосівок ми 
розуміємо переміну їх в тім самім корені або наросткові (Т., 
131). У деяких випадках різниця розмита, тобто встановити ме- 
жу між ми-ексклюзивним та ми-інклюзивним не вдається: Історію 
українського язика ми починаємо з ХІ віку (Т., 20). Цей прийом 
дуже часто спостережено в сильній позиції, тобто на початку 
підрозділу: Щоб вияснити собі, що то є склад, нам треба взяти 
до уваги два моменти: фізіольоґічний і акустичний (Т., 56). Тра- 
пляються також конструкції з пропущеним підметом: Утрату 
назалізації маємо у зворотнім процесі (Т., 81).
   Перехід до об’єктивовано-узагальненого викладу досягнуто 
вживанням у функції предикативних компонентів неозначених 
форм чи безособових дієслів: Це дасться вияснити ослабленням 
артикуляції кінцевого складу при вигукові (Т., 86); В замкнених 
держа зветься замиком (Т., 51); Звуконаслідуванням зветься таке 
слово, що його фонетична форма є приближнім і умовним 
наслідуванням звуків природи (Т., 86); До явищ другої ґрупи на- 
лежить передусім явище, що його звуть аґлютинацією (Т., 88); Її 
часто звуть сонантом, залишаючи назву консонанту иншим 
голосівкам в складі (Т., 57); Всяку правильну фонетичну зміну, 
коли вона закінчилася, можна висловити в загальній формулі: та 
сама фонема, артикульована в тих саме умовах, змінюється одна- 
ково в той саме період часу і в тій самій царині (Т., 78).
   Лише в передмові вживається ми-ексклюзивне: Щоб історія 
українського язика не висіла, сказав би, в повітрі, ми даємо їй 
підпору в двох гіпотетичних вихідних моментах: моменту індо-


европейського і моменту праслов’янського (Т., 3). Водночас про 
себе говорить у третій особі: Авторове написання де-яких слів, 
переважно иноязичних, де-що відходить від правил академично- 
го правопису (Т., 4).
   Інтертекстуальність. Підручник уводить до широкої сла- 
вістичної проблематики, бо автор подає докладні списки літерату- 
ри – польською, німецькою, французькою мовою. “Свій нарис 
проф. Тимченко будує головніше на книзі Руде Elements de 
phonetique generale, про що й сам говорить у передмові. В покаж- 
чику він рекомендує цю книжку Руде, потім ще Брока, Богоро- 
дицького, Єсперсена та статті Лера” [Грунський 1927; 264].
   Інколи перелік авторитетів виявляється досить широким: 
Двоїстість цього рефлексу виясняють (Фортунатов, 
Торбіернсон, Мікколя, Розвадовскі, Шахматов і ин.) ріжницею в 
інтонації… Але на цю гипотезу не всі пристають (Ендзелін ФСб.
560. Ільїнський. Прасл. гр. 125 і ин.) (Т., 105).
   Розгляд окремих суперечливих питань подано як другий план 
викладу – це відступи-уваги: Увага. Фортунатов, а за ним 
Пожезинський і Кульбакін теї думки, що перед i̯ (або j) дру- 
госкладове і.е. *е редукувалося в ь <…>Ендзелін (Сл.-лит. этю- 
ды 173) гадає, що в цих формах ми маємо <…> (Т., 94). Зауваги 
можуть бути виокремлені на сторінці меншим кеглем:
1)	Прикладів на рефлекси безголосих придихових не подаємо 
бо їх бракує;
2)	Деякі дослідники тої думки, що і.е.*kx відбилося в пра- 
слов., як х, але це питання ще не зовсім розвязано (Т., 97).
   Інколи саме відсутність прикладів демонструє той рівень 
відповідальності автора, що не давав простору для занадто кате- 
горичних тверджень: Безсумнівних прикладів на ступінь о не 
можна дати (Т., 136).
   Використовує різні стратегії інтертекстуальності: напр., перека- 
зування без посилання: Росіяни в Олонецькім краї, каже Шахма- 
тов, під упливом Корелів переносять наголос з останнього складу 
на перший (Т., 90); Шахматов, напр. припускає, що зміна музи- 
кально-експіраторного наголосу <…> (Т., 91); Носівки зникли в 
укр. мові, приймаючи допуст А. Шахматова, не пізніше як в 
ІХ віці (Т., 103); З цим спадаються і міркування К. Буги (Т., 104).


   Покликання на сторінки інколи подано похапцем, просто в межах 
речення: Так для сербського Лескин гадає, що це зникнення зайшло 
між ІХ і ХІ віком (Gram. d. serb.-kroat. Spr.115); певно таку добу слід 
приняти і для словинського; для болгарського добу їх зникнення 
приймають ХІІІ–ХІV вік (Щепкин. Уч. болг. яз.17) (Т., 103).
   Покликання інколи супроводжено полемічними зауваження- 
ми: здання Ш. нас не переконує з таких причин (Т., 102); Факти 
не дають доброї підпори гипотезі Шахматова і припускають 
різне пояснення (Т., 114); Але приняти думку Шахматова (Оч. 
др.п.р.яз. 105) <…> не можна (Т., 142).
   Протилежний випадок: покликання на загальноприйняту 
думку: Приймають, що кожне праслов’янське назвукове e роз- 
вивало перед собою j (і) (Т., 121). Інколи покликання – це окре- 
ме коротке речення: Див. Шахматов Оч. 261 (Т., 111).
   Загалом помітно, що в тексті відсутня система однотипного 
оформлення інтертекстуальних маркерів: вони є посторінкові, в дуж- 
ках у межах речення, запропоновано переліки літератури до окремих 
підрозділів, напр., на с. 31 – список праць із історії графіки, на с. 31–33
–	список усіх граматик від Павловського до Є. Тимченка й Я. Янова. 
Огляд літератури супроводжено ремарками, виходом у су-
часний авторові дискурс: Викладового словника української мови 
ще не маємо, але Академія наук збирає для нього матеріяль; так 
само в Академії готується до друку і словник історичний; Ін- 
ститут Наукової Мови при Академії випускає проєкти словни- 
ків термінольоґічних з різних галузів віди (Т., 35).
   Особливості правопису. У правописній практиці Є. Тимченка 
доречно розглянути специфіку відображення ознак української 
вимови, зафіксоване в написаннях питомих і запозичених слів.
До мовленнєвих явищ, що їх фіксує Є. Тимченко, належать:
–	диспалаталізація шиплячих: нарічча, піднарічча (Т., 10); за
поміччу запозичених слів; фонетичною площою (Т., 79);
   –	асиміляція приголосних на межі морфем: свіцькі пам’ятки (Т., 
25); людзькій мові (Т., 36); чим вони короччі (Т., 38); буває рідче 
(Т., 81), ріжниця в артикуляції (Т.,82); кельцьку, міцьні єри (Т., 
107); найкороччою дорогою (Т., 51); в сусідзтві (Т., 53); 
переміщення артикуляції зпереду назад (Т., 81); заходить лекше (Т., 
82), одже (Т., 92), в карпацьких говірках (Т., 145).


   Ікавізм української мови має виразний профіль: послідовно 
вживається і на позначення [i] в закритих складах, інколи – у 
відкритих: український нарід (Т., 9); вражіння (Т., 82); наступа- 
ти по нім (Т., 83); коли в нім була довгість; закін Де-Соссюра; в 
праукраїнськім язику (Т., 100); в складах коріневих (Т., 102); 
значіння не має (Т., 103); в наступнім слові, в тім самім випад- 
ку (Т., 109); значіння кореня (Т., 131).
   Літера и на позначення звука [и] вживається на початку сло- 
ва: має иншу еволюцію; инакше змінюється; иначення носове 
(Т., 83); иначення гортанкове (Т., 84); иноді буває (Т., 51); пра- 
язика индо-европейського (Т., 92); иначитися (Т., 107); також у 
середині слова: передисторично (Т., 93); на цю гипотезу (Т., 
105); пізнише (Т., 109). Проте трапляється варіантність у таких 
написаннях: диялектичні форми – діялектично (Т., 125), индо- 
европейського – індо-европейських (Т., 92). З нерозрізненням [е]
–	[и] пов’язане написання бренить (Т., 146).
   Слід відзначити послідовну байдужість до вживання в/у в 
позиції перед приголосними, зокрема на початку речення: В 
відокремленім звуку ми постерігаємо всі три періоди (Т., 51); 
стає палятальною або велярною, уважаючи на якість цієї 
останньої (Т., 83); В деяких романських язиках (Т., 82); це буває 
в пом’якшенні і в редукції дифтонґів (Т., 83); В великому язико- 
вому середовищі (Т., 91); В першім разі вони були слабі (Т., 
107); В формах киснути – квас (Т., 136).
   До морфологічних особливостей належать такі. Послідовно вжи- 
ваються первинні закінчення в непрямих відмінках іменників 
жіночого роду колишньої *ĭ-основи: у всій різноманітности (Т., 27); 
відомости, в пам’яти, наступности різних фаз (Т., 92); в певній 
звуковій несталости (Т., 90); має характер випадковости (Т., 95); в 
більшости (Т., 100); самої залежности (Т., 102); палятальности 
(Т., 103); одержуємо відповідности; в двоякій постати (Т., 106), в 
високости (Т., 130); в свідомости (Т., 155).
   Послідовно функціюють форми двоїни іменників: дві групі 
діялектів (Т., 13); три наступні по собі фазі (Т., 51); три царині 
артикуляції (Т., 42); обидві формі (Т., 77), потрібні дві групі умов 
(Т., 78); на три умові (Т., 83); дві голосівці (Т., 53); дві слові ста- 
новлять (Т., 89); нам треба відповісти на дві питання (Т., 100); з 
тима випадками (Т., 131).


   Не мав автор упередження щодо дієприкметників теперіш- 
нього часу: Наголос акутового складу був ростучий, а циркум- 
флексового падучий (Т., 100).
   Деякі форми мають сьогодні статус розмовних: це 3 ос. одн. 
теп. часу з усіченим кінцевим складом: Коли випада надзвукова 
голосівка (Т., 54). Трапляється написання ся окремо від дієслова: а 
ŏ коротке лишило ся без зміни (Т., 80). Вживаються навіть короткі 
форми займенників: (діялектично) здовжуючи ю (Т., 111).
Інший рід мають іменники: спідній щелеп (Т., 36).
   Свою специфіку мають написання слів разом / окремо / через 
дефіс. Наприклад, трапляються написання прислівників окремо: 
Назалізація буває завжди в наслідок звичайно реґресивної 
(відступової) асиміляції (Т., 81); через дефіс: себ-то коли органи 
мовні ще займають положення (Т., 84). Так само послідовно через 
дефіс пишуться прикметники-композити: західно-европейської 
латиниці (Т., 28); і з близько-спорідненої мови (Т., 86); в східно- 
слов’янській ґрупі; в сербо-хорвацькім, чехо-словацькім (Т., 100). 
Інколи не вживає апостроф: не звязані (Т., 83).
   У правописі іншомовних слів (з дифтонгами) Є. Тимченко 
послідовно засвідчує інтервокальний [j]: асоціяції (Т., 28); діялектів; 
соціяльна еволюція (Т., 80); лабіялізована (Т., 81); діялектично (Т., 83).
   Трапляються вставні голосні в запозичених лексемах перед со- 
норним у кінці слова: еволюцію звуків і фором різних говірок (Т., 
92); польонізом (н. одн.) (Т., 101); опріч правильних фором (Т., 111), 
дещо ускладняють вокалізом (Т., 133); консонантизом (Т., 139).
   У запозиченнях передано м’якість [l’] у сполуках [l’o], [l’a]: 
анальоґічні, людові етимольогії (Т., 87), в індивідуальній 
психольоґії (Т., 85); психольоґічного чинника (Т., 103); формуля 
(Т., 104); кольонізовані степи (Т., 144).
   Так само послідовно вживає літеру ґ на позначення [g]: не 
творять дифтонґу (Т., 53); дифтонґізації, орґани (Т., 82); 
катеґорії (Т., 84); зміни нереґулярні, в ґрупах, енерґії (Т.,85); 
аґлютинацією, ґрафічний (Т., 86); термінольоґія (Т., 8).
   Специфіка засвоєння іншомовних запозичень полягає зокре- 
ма в відхиленнях від роду: На підставі аналізи дотогочасного
<…> матеріялу (Т., 18); аналіза язика (Т., 24); Тембро голосівки 
(Т., 82); альвеоль (Т., 85), ритмо мови (Т., 53) або від сучасного 
фонетичного оформлення: ця скаля “шкала” (Т., 133); симболізу- 
вати (Т., 29); принціпом (Т., 30).


Неунормованими слід вважати передачу російських прізвищ:
А. Соболевскаго – А. Соболєвського (Т., 17).
   Уживає також розмовні слова, що нині сприймаються як 
ненормативні: не однаково хутко (Т., 79); ми не маємо наських 
слів з назвуковим а (Т., 120).
   Мова перекладів Тимченка викликала осуд ще в сучасників. 
Спочатку так написав М. Грунський: “Звертає на себе увагу 
штучність мови у Тимченка, якась витвореність її, штучність 
термінів, часто неясність, неточність: «тяглість (довгість) звука 
ми студіємо під назвою часокількість», «епентезою або встав- 
ленням голосівки», через епентезу або розвій шелетівки”, “через 
елізію, себ-то знищення кінцевої голосівки” та инш. [Грунський 
1927 : 265]. Пізніше   він   процитував   і   критичні   відгуки 
Б. Ткаченка: словотворча вакханалія, надзвичайно експромтна 
мова перекладів проф. Тимченка [Грунський 1929 : 379].
   Ще потребують спеціального дослідження лексеми, що змінили 
семантику або морфемну структуру. Певно, частина з них – “ковані” 
неологізми, що подекуди сприймаються як архаїзми: тих хронік ми не 
маємо в їх первопису (Т., 25); друкували історики…а не язиковці (Т., 
27); як складовина наступного слова (Т., 88); приспішена еволюція (Т., 
8); вислід еволюції [“наслідок”] (Т., 76); потворну еволюцію маємо (Т., 
89); язикове середовище, що спільнується з даним середовищем (Т., 
90); в цілій многовзірности індивідуальних відтінків (Т., 89); у стич- 
ности двох народів, у спільнуванні економічнім; індивіди стають 
двоязикими (Т., 90); явища соціяльні можуть просто ділати [виокрем- 
лено автором – Г. Н.] на фонетичні зміни (Т., 91); Родина слов’янська 
в своїм цілові одже знову не стоїть відосібнено (Т., 92); в катеґорію 
женського роду (Т., 170); позбавлено внутряного змісту; твердження 
дуже суперечне (Т., 95); велярні звуки в язиках сатемових спалися 
[“збіглися”] з лябіовелярними (Т., 96); палатальну шелестівку з зани- 
ком j [“втратою”] (Т., 99); що пізніше уповнозвучилися (Т., 106); в 
більшині українських говірок; він південно-слов’янські слова віддавав 
через α [“передавав”] (Т., 125); процес цього спаду дасться так собі 
уявити; поступінно й діялектично (Т., 129); зеровий ступінь вокалізму 
[“нульовий”] (Т., 132); це здання вимагає старанного перевірення; де 
збезголосилося колись голосне в (Т., 143); зроблено спробунки пояс-


нити це явище синтаксично (Т., 145); це споводувало <…> його зник- 
нення [“спричинило”] (Т., 148); в деяких словах його одідичено з того 
давна [“успадковано”] (Т., 153); прийшли з собою в стичність (Т., 
156); в людовій мові (Т., 170).
   Висновки. Підручник Є. Тимченка засвідчує той етап формування 
наукового дискурсу, коли текст для навчальної аудиторії мало 
відрізнявся від академічного. Це засвідчує увиразнений методоло- 
гічний субтекст, ускладнений компонентами авторської рефлексії. Тут 
практично нівельована авторизованість, у викладі нових знань 
превалює ми-перспектива. Обмежена оцінка старих знань і широкі 
бібліографічні переліки виявляють зв’язок із текстами інформаційного 
дискурсу. Неунормованим постає операційний метатекст: способи 
покликань дуже різноманітні. Натомість дуже високий ступінь вико- 
ристання дефініцій, сегментованості на підрозділи, велика вага 
ілюстративного матеріалу, фактично фрагментів до етимологічного 
словника. Європейський контекст університетської славістики 
засвідчують розлогі списки праць німецьких, польських, французьких, 
норвезьких мовознавців, із якими, передбачалося, будуть працювати 
студенти. Принципи етнографічного пуризму, дотримані у 
правописній практиці автором, хоч перевірки часом не витримали, усе 
ж становлять певний етап історії нашої культури. Експеримент 
Є. Тимченка засвідчив здатність питомих ресурсів української мови до 
передачі складних абстрактних і наукових понять, а текстотвірна прак- 
тика – статус історії української мови як навчальної дисципліни.
ДЖЕРЕЛА
Т. – Тимченко Є. К. Курс історії українського язика. Вступ і фонетика.
–	К. : Держ. вид-во України, 1927.
ЛІТЕРАТУРА
1.	Булаховський Л.  Євген Костянтинович Тимченко / Л. Булаховський
// Українська історична та діалектна лексика. 1996. – Вип. 3. – С. 95–99.
   2.	Булаховський Л. Проф. Є. Тимченко. Курс історії українського язика. Вступ і 
фонетика / Л. Булаховський // Українська Академія наук. Записки історично-філо- 
логічного відділу. – Книга ХV (1927). – С. 271–276.
   3.	Булаховський Л. Проф. Є. Тимченко. Курс історії українського язика, 
Київ 1927 / Л. Булаховський // Українська Академія наук. Записки історично- 
філологічного відділу. – Книга ХХІІІ (1929). – С. 377–378.
4.	Грунський М. Додаток до замітки проф. Л. Булаховського / М. Грунський
// Українська Академія наук. Записки історично-філологічного відділу. – Книга 
ХХІІІ (1929). – С. 378–379.


   5.	Грунський М. Завдання наукових підручників історії української мови (з 
приводу нових підручників проф. П. Бузука та проф. Є. Тимченка) / М. Грун- 
ський // Українська Академія наук. Записки історично-філологічного відділу.
– Книга ХV (1927). – С. 261–270.
6.	Жовтобрюх М. А. Євген Тимченко – вчений і педагог / М. А. Жовтобрюх
// Мовознавство. – 1991. – № 5. – С. 63–69.
   7.	Загнітко А. П. Граматичні концепції давального Юрія Шевельова і 
Євгена Тимченка: теоретико-прикладні студії (1) / А. П. Загнітко // Граматичні 
студії : зб. наук. праць. – Вінниця, 2017. – Вип. 3. – С. 25–34.
8.	Кровицька О. Лексикографічна спадщина Є. Тимченка / О. Кровицька
// Українська мова. – 2007. – № 1. – С. 74–81.
   9.	Марушкевич І. М. Кодифікація української літературної мови в першій 
третині ХХ століття: правописної і граматичні норми та їх текстова реалізація : 
автореф. дис… канд. філол. наук / І. М. Марушкевич. – К., 2009.
  10.	Наєнко Г. М. Метафоричні моделі в науковому тексті Михайла Макси- 
мовича / Г. М. Наєнко // Компаративні дослідження слов’янських мов і літера- 
тур. Пам’яті академіка Леоніда Булаховського. – К., 2016. – Вип. 29. – С. 85–92.
  11.	Наєнко Г. М. Науковий текст академіка Леоніда Булаховського в когні- 
тивно-дискурсивному прочитанні / Г. М. Наєнко // Українське мовознавство.
– 2015. – Вип. 45/1. – С. 287–295.
  12.	Наєнко Г. М. Текстотвірні функції прецедентних феноменів у історико- 
мовному дискурсі радянського часу / Г. М. Наєнко // Лінгвістичні студії / Lin- 
guistic Studies. – 2017. – Вип. 33. – С. 120–127.
  13.	Панько Т. Наукова мова в концепції Є. Тимченка / Т. Панько // Україн- 
ська історична та діалектна лексика. – 1996. – Вип. 3. – С. 55–62.
  14.	Тихоненко О. Лінгводидактична спадщина Є. К. Тимченка (до 150-річчя 
від дня народження видатного мовознавця) / О. Тихоненко // Філологічні нау- 
ки. – 2016. – № 24. – С. 101–106.
  15.	Циганок Г. М. Розвиток української фонетичної термінології ХХ – по- 
чатку ХХІ століття : дис… канд. філол. наук / Г. М. Циганок. – К., 2017.
   16.	Шевельов Ю. Українська мова в першій половині двадцятого століття 
(1900–1941): Стан і статус / Ю. Шевельов // Шевельов Ю. Вибрані праці : у 2 кн.
/ упоряд. Л. Масенко. – К., 2008. – С. 26–279.
   17.	Ярошевич І. Становлення й кодифікація української морфологічної 
термінології / І. Ярошевич // Українська мова. – 2010а. – № 3. – С. 44–54.
   18.	Ярошевич І. А. Українська морфологічна термінологія ХХ – початку 
ХХІ ст. : монографія / І. А. Ярошевич. – К., 2010б.

REFERENCES
   1.	Bulakhovsky L. (1996). Jеvhen Kostjantynovyč Tymčenko [Yevhen Kostjan- 
tynovych Tymchenko].Ukrainian historical and dialectal vocabulary, vol. 3, рр. 95– 
99 (in Ukrainian).
   2.	Bulakhovsky L. (1927) Prof. Jе.Tymčenko. Kurs istoriji ukrajins’koho jazyka. 
Vstup i fonetyka [Prof. Y.Tymchenko. Course of history of the Ukrainian language. 
Introduction and phonetics]. Ukrainian Academy of Sciences. Notes of the histori- 
cal-philological department, вook XV, pp. 271–276. (in Ukrainian).


   3.	Bulakhovsky L. (1929) Prof. Jе. Tymčenko. Kurs istoriji ukrajins’koho 
jazyka. Kyjiv, 1927 [Prof. Y. Tymchenko. Course of history of the Ukrainian lan- 
guage. Kyjiv, 1927]. Ukrainian Academy of Sciences. Notes of the historical- 
philological department, вook XXIII, pp. 377–378 (in Ukrainian).
   4.	Нrunsky M. (1929) Dodatok do zamitok prof. L.Bulaxovs’koho [Addition to 
prof. Bulahovskyj’s notes]. Ukrainian Academy of Sciences. Notes of the historical- 
philological department], вook XXIII, pp. 378–379. (in Ukrainian).
   5.	Нrunsky M. (1927) Zavdannja naukovyx pidručnykiv istoriji ukrajins’koji 
movy (z pryvodu novyx pidručnykiv prof. P.Buzuka ta prof. Jе. Tymčenka) [Task of 
scientific textbooks of history of the Ukrainian language (about new textbooks by 
prof. P.Buzuk and prof. Y.Tymchenko)]. Ukrainian Academy of Sciences. Notes of 
the historical-philological department, вook XV, pp. 261–270. (in Ukrainian).
   6.	Zhovtobryukh M.A. (1991) Jеvhen Tymčenko – včenyj i pedahoh [Yevhen 
Tymchenko as a scientist and pedagog]. Linguistics, no 5, pp. 63-69 (in Ukrainian).
   7.	Zahnitko A.P. (2017) Hramatyčni koncepciji daval’noho Jurija Ševel’ova i 
Jеvhena Tymčenka: teoretyko-prykladni studiji (1) [Grammatical Conceptions of 
Dative by George (Yurii) Y. Shevelov and Yevhen Tymchenko: Theoretical and Ap- 
plied Studies]. Grammatical studies, vol. 3, pp. 25–34. (in Ukrainian).
   8.	Krovitska O. (2007) Leksykohrafična spadščyna Jе.Tymčenka [Yevhen Tym- 
chenko’s lexicographic heritage]. Ukrainian language, no 1, pp.74–81. (in Ukrainian).
   9.	Marushkevich I.M. (2009) Kodyfikacija ukrajins’koji literaturnoji movy v peršij tretyni 
XX stolittja: pravopysnoji i hramatyčni normy ta jix tekstova realizacija [Codification of the 
Ukrainian Language at the Beginning of the XXth c.: Orthographical and Grammatical Norms 
and their Text Realization] (Phd Thesis). Kyiv, 18 p. (in Ukrainian).
  10.	Naienko H.M. (2016) Metaforyčni modeli v naukovomu teksti Myxajla Mak- 
symovyča [Metaphorical models in Myhajlo Maksymovych’s scientific text]. Com- 
parative studies of Slavic languages and literatures. Memory of academician Leonid 
Bulakhovsky, vol. 29, pp. 85–92. (in Ukrainian).
  11.	Naienko H.M. (2015) Naukovyj tekst akademika Leonida Bulaxovs’koho v kohnity- 
vno-dyskursyvnomu pročytanni [Scientific text of Academician Leonid Bulakhovsky in 
cognitive-discursive reading]. Ukrainian linguistics, vol. 45/1, pp. 287–295. (in Ukrainian).
  12.	Naienko H.M. (2017) Tekstotvirni funkciji precedentnyx fenomeniv u is- 
toryko-movnomu dyskursi radjans’koho času [Text Creation Functions of Precedent 
Phenomena in the Historical Linguistic Discourse of the Soviet Era]. Linguistic 
Studies, vol. 33,  pp.120–127. (in Ukrainian).
  13.	Pan’ko T. (1996) Naukova mova v koncepciji JE. Tymčenka [Scientific lan- 
guage in the concept of Y. Timchenko]. Ukrainian historical and dialectal vocabu- 
lary, vol. 3, pp. 55–62. (in Ukrainian).
   14.	Tyxonenko O. (2016) Linhvodydaktyčna spadščyna Je.K.Tymčenka (do 
150-riččja vid dnja narodžennja vydatnoho movoznavcja) [E.K.Tymchenko linguistic 
and didactic heritage (150 years from the birth of a famous Ukrainian linguist)]. 
Philological sciences, no 24, pp. 101–106. (in Ukrainian).
15.	Cyhanok H.M. (2017) Rozvytok ukrajins’koji fonetyčnoji terminolohiji XX
–	počatku XXI stolittja [The development of Ukrainian phonetic terminology of the 
XXth – beginning of the XXI century] (Phd Thesis). Kyiv, 234 p. (in Ukrainian).


   16.	Shevelev Yu. (2008) Ukrajins’ka mova v peršij polovyni dvadcjatoho stolit- 
tja (1900-1941): Stan i status [Ukrainian language in the first half of the twentieth 
century: state and status (1900–1941)]. Selected Works: in 2 volumes, vol. 1. Lin- 
guistics. Kyiv, pp. 26–279. (in Ukrainian).
   17.	Yaroshevich I. (2010a) Stanovlennja j kodyfikacija ukrajins’koji morfolo- 
hičnoji terminolohiji [Formation and codification of Ukrainian morphological ter- 
minology]. Ukrainian language, no. 3, pp. 44–54. (in Ukrainian).
   18.	Yaroshevich I.A.(2010б) Ukrajins’ka morfolohična terminolohija XX – po- 
čatku XXI st. [Ukrainian morphological terminology of the XX – beginning of the 
XXI century]. Kyiv, 195 p. (in Ukrainian).
	Стаття надійшла до редколегії 04.04.18

       Halyna Naienko, Doctor of philology, Doc. 
Taras Shevchenko National University of Kyiv, Kyiv

      TEXTBOOK BY EVHEN TYMCHENKO 
“COURSE OF HISTORY OF THE UKRAINIAN LANGUAGE”
THE FORMATION OF THE HISTORICAL AND LINGUISTIC DISCOURSE 
OF THE FIRST THIRD OF THE TWENTIETH CENTURY

   The author raises the question of the value of the textbook “Course of history of the 
Ukrainian language” E. Tymchenko for the formation of the educational discourse of the 
first third of the twentieth century. Despite the interest in linguistic attitudes and career of 
this author, his research testatorone not yet attracted sufficient attention. The article 
describes the linguistic forms of reflection elements episteme situation in the text of the 
textbook. This gives the opportunity to model the sens structure of text, with the designa- 
tion of new/old knowledge, markers intertextuality, authorizing and evaluation.
   To the constitutive characteristics of the scientific text belongs to the wording of the 
method, Tymchenko it is accompanied by evaluative markers. The prevalence of we- 
perspectives in the presentation of new knowledge, defunct, limited functioning verbaler 
evaluation of old knowledge of scientific discourse, detailed segmentcount text indicates 
an orientation for the student audience. Until the early stages of formation of academic 
genres should include not norm markers intertextual interaction, underdeveloped 
metatext. Specially illustrated spelling installation, followed by the author. Here is testi- 
fied by the desire to recreate assimilation, the end of the archaic singular and done such 
specific words, borrowing –conversion of diphthongs, save [g] and [l’]. The list of tokens 
that archaia or changed in the modern language morfem structure.
   The experimental practice of Tymchenko is the first attempt to provide a detailed evo- 
lution of the Ukrainian language from Indo-European via proto-Slavic to modern syn- 
chronous slice against the scheme of the collapse of ancient languages O. Shakhmatov. 
The tutorial showed the status of the Ukrainian language history as linguistic discipline.
   Key words: history of the Ukrainian language, scientific discourse, metatext, 
evaluation, intertextuality, Evhen Kostjantynovych Tymchenko.








