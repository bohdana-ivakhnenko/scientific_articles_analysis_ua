Українське мовознавство. №1(48)/2018


УДК 811.161.2

Оксана Мацько, канд. філол. наук, доц. 
КНУ імені Тараса Шевченка, Київ

ПРОБЛЕМА ДЕФІНІЦІЇ ТЕРМІНА “ОКАЗІОНАЛІЗМ”

   Присвячено проблемі дефініції терміна “оказіоналізм”. Здійснено огляд 
визначення українськими та зарубіжними лінгвістами поняття “неологічно- 
сті” та “оказіональності”. Викладено історію питання і багатоплановість 
поглядів дослідників на розвиток теорії оказіонального словотворення, роль 
запозичень у формуванні неологічної лексики. Оказіоналізми розглядаються як 
засоби експресивного впливу на читача, що актуалізуються в мовотворчості 
багатьох сучасних українських авторів.
   Ключові слова: лексика, терміни, оказіоналізм, неологізм, індивідуаль- 
ний словотвір, запозичення.

   Лінгвістична термінологія, як і наукова термінологія загалом, 
перебуває у процесі безперервного розвитку. З огляду на динаміч- 
ність і постійне поповнення фонду оказіональної лексики, існує 
певна проблематичність у визначенні самого терміна “оказіона- 
лізм”. Часто дослідники трактують це поняття вужче чи ширше, 
протиставляючи чи зіставляючи з поняттями “неологізм”, “індиві- 
дуально-авторське слово” тощо. Метою цієї статті є спроба уточ- 
нення визначення оказіоналізму як ключового терміна неології.
   У лінгвістичній літературі термін “оказіоналізм” визначають 
по-різному. Наприклад, словник-довідник лінгвістичних термінів 
розшифровує відношення понять “оказіоналізм” і “неологізм” як 
видове до родового. Тобто оказіоналізми – вид неологізмів, що 
виникають під час мовленнєвої комунікації і не виходять за межі 
конкретних cитyaцій спілкування [Коваль : 331].
   Неологізмом вважають слово або його лексичний зміст, що, на 
відміну від загальновідомих й узвичаєних лексичних одиниць чи 
їхніх традиційних значень, характеризується новизною і сприйма- 
ється як незвичне. Тобто до неологізмів зараховують лексико-

семантичні одиниці, які позначені стилістичним “відбитком 
свіжості”. У лінгвістиці відоме й інше, хронологічне розуміння 
неологізмів. Зміст цього поняття значно ширший: воно охоплює всі 
нові явища в царині лексики або лексичної семантики, які виникли 
протягом певного, заздалегідь визначеного періоду, незалежно від 
того, чи відчувається в них стилістичний відтінок свіжості й 
незвичності, небуденності, чи він уже стерся, чи, може, не 
відчувався навіть у момент самої появи неологізму.
   У теоретичних працях, де сконденсовано подають визначення 
неологізмів, звичайно враховують обидва названі вище підходи, хоч 
і з певними відмінностями. Зрештою, попри варіантність у 
дефініціях, визначення неологізмів зводяться до двох формулювань:
   1)	неологізми – це слова або мовні звороти, створені для по- 
значення нового предмета, явища чи вираження нового поняття 
[Булаховський : 25];
   2)	неологізми – слова, а також їхні окремі значення, сполучення 
слів чи вислови, які або з’явилися в мові на певному етапі її роз- 
витку і новизна яких усвідомлюється мовцями (загальномовні 
неологізми), або були вжиті тільки в якомусь тексті, ситуації 
спілкування чи в мові певного автора (стилістичні, або індиві- 
дуально-авторські, неологізми-оказіоналізми) [Сучасна 2013 : 55].
   Безперечною є раціональність обох визначень, але їх не мож- 
на прийняти як повністю вичерпні, оскільки вони охоплюють не 
всі різновиди інновацій, а також ураховують не всі їхні особли- 
вості та нюанси.
   Отже, неологізми – це слова, словосполучення, фразеологізми, 
окремі їхні значення, що з’явилися на певному етапі розвитку мови 
для позначення нових реалій і понять, актуалізація яких зумовлена 
соціальними та територіальними чинниками функціонування 
літературної мови, а також оказіоналізми (індивідуально-авторські 
новації), використані одноразово в мовній практиці певного автора, 
видання, редакції чи в конкретному тексті [Сучасна 1997 : 134]. Такі 
слова мають виразний відтінок новизни [Сучасна 2013 : 132].
   Більшість мовознавців (зокрема й Е. Ханпіра, О. Земська, В. Ло- 
патін) диференціюють нові слова на неологізми та оказіоналізми, 
протиставляючи їх як одиниці мови та мовлення. Неологізми
кваліфікують як такі, що є частиною мовної системи й можуть бу- 
ти використані кожним мовцем у типових ситуаціях; оказіоналізми
–	як слова, що виникають під час мовленнєвої комунікації і не ви- 
ходять за межі конкретних ситуацій спілкування.
   О. Габинська зауважує, що оказіоналізм можна назвати 
неологізмом, бо новий не тільки вперше створений або зробле- 
ний, той, що недавно виник, “з’явився” (антонім – старий), але і 
“незнайомий, маловідомий” (антонім – відомий, знайомий). 
“Оказіоналізми – це нові слова (неологізми), тобто слова, 
невідомі загальній літературній мові, точніше більшості її 
носіїв, для яких кожне таке слово сприймається як нове, незнай- 
оме, незвичне, незалежно від того, з якою метою воно створено: 
власне номінативною або експресивно-стилістичною, за якою 
моделлю: високо- або малопродуктивною, непродуктивною або 
один раз втіленою в слові” (див.: [Вокальчук : 29]).
   Оказіональність можна розглядати як початковий етап “життя” 
кожного неологізму: усе нове при своєму “народженні” є випадко- 
вим, створюється не всіма носіями мови одночасно, а окремим 
індивідом. Подальша доля випадкового, оказіонального неологізму 
залежить від суспільства, узусу, що приймає або не приймає це 
новоутворення, уводить або не вводить його до загального вжитку, 
використовуючи в типових ситуаціях [Колоїз : 30].
   Якщо новоутворення приймається узусом, виходить за межу 
конкретної ситуації спілкування й не виходить за межу пасивності, 
його слід кваліфікувати як узуальний неологізм. Узуальний 
неологізм, що долає межу пасивності, перестає бути неологізмом.
   Якщо ж новоутворення не переходить до загального вжитку, 
не долає межі конкретної ситуації спілкування, воно 
залишається оказіональним неологізмом.
   Поряд із терміном індивідуальний новотвір, або оказіоналізм, у 
мовознавчій літературі використовують такі назви цього поняття, як 
індивідуальні слова, авторські, індивідуально-авторські неологізми, 
стилістичні, індивідуально-стилістичні неологізми, неологізми кон- 
тексту, одноразові неологізми, літературні неологізми, слова- 
саморобки, слова-експромти, слова-метеори, неологізми поета, 
поетичні неологізми.

   Основною стилістичною ознакою новотворів є новизна їх 
сприйняття. Виявлення та будь-який аналіз індивідуально-автор- 
ських оказіоналізмів (за семантикою, структурою, стилістичним 
призначенням) неможливий без уточнення об’єкта дослідження 
(словника нових слів письменника) на основі розуміння “нео- 
логізму”, нового слова.
   В. Гак, відмежовує поняття “власне неологізмів” від інших ви- 
дів інновацій, виокремлює: ксенізми (запозичені слова, що відобра- 
жають побут інших країн), гапакси (індивідуально-авторські вжи- 
вання), оказіоналізми (потенційні, або “мовленнєві”, слова, що 
утворюються в мовленні за готовими моделями), ефемеризми (сло- 
ва, що відображають перехідні явища) [Гак : 37].
   При визначенні гапаксів учений розділяє індивідуально- 
авторське вживання й загальномовне (мовленнєві слова). Але ж, 
як свідчить практика словотворення, і неологізми, і індивіду- 
ально-авторські слова також утворюються переважно за готови- 
ми зразками, за аналогією до вже наявних у мові словотвірних 
типів. Таким чином, виокремлення окремих видів інновацій (тут 
гапаксів) є дещо штучним, оскільки оказіоналізми і є індивіду- 
ально-авторськими новотворами. За цими двома визначальними 
ознаками (новизна й індивідуально-авторські властивості) квалі- 
фікують “авторські неологізми” або оказіоналізми Е. Ханпіра, С. Єр- 
моленко, Л. Хижняк, І. Грицютенко, В. Різун, Ю. Лисенко, М. Плющ, 
Н. Грипас, Л. Шевченко, Г. Вокальчук, О. Рудь, В. Герман, Р. Сте- 
фура, М. Кочерган, К. Мазурик.
   Резонно, що розмежування оказіоналізмів і неологізмів за 
стилістичною ознакою новизни також потребує уточнення, 
оскільки поняття “неологізм” є історичним і відносним, “усі 
слова були колись неологізмами” [Кубрякова : 169], а 
оказіоналізми не втрачають відтінку новизни протягом усього 
часу, поки той чи інший художній твір буде затребуваний чита- 
чем або викликатиме інтерес у мовознавців.
   Дефініція оказіоналізмів за індивідуально-авторською озна- 
кою є відносною і багато в чому суб’єктивною: вона пов’язана з 
мовним досвідом індивідуума, знанням інших мов тощо. Як 
правило, індивідуально-авторські найменування однойменні в
тому розумінні, що та чи інша назва належить саме якомусь 
авторові. Це не означає, що окремі подібні назви не можуть 
з’являтися в різних авторів (особливо за продуктивними 
словотвірними моделями). У зв’язку з цим в індивідуально- 
авторській мовотворчості відзначаємо саме ті новотвори, які 
зберігають у собі і індивідуально-авторські ознаки, і 
загальномовні, тобто ті, які відображають спільні тенденції у 
творчості автора. Регулярність або повторюваність уживання 
таких слів у різних авторів може свідчити про те, що назріла 
життєва необхідність у їх появі. Авторство новотворів не завжди 
є настільки принциповим. Як зауважує О. Реформатський, “зав- 
жди є небезпека, що яке-небудь слово, якщо воно можливе за 
закономірностями цієї мови, вже проявилось і вжилось, але 
тільки не зареєстроване” [Реформатский : 138]. На приклади 
ненормативних утворень, узятих із текстів або розмовного мов- 
лення (пустельгин, обабление, окрабление, прямость, добрость, 
левость), дослідник зазначає: “Чи можуть вони бути (раніше 
вони були)? <…>, це факти потенційного словника російської 
мови, і російська мова це «дозволяє»” [Реформатський : 139].
   У зв’язку з тим, що більшість новотворів зазвичай мають під со- 
бою чітко простежуване аналогійне підґрунтя, певні труднощі ви- 
кликає їх розмежування за потенційною ознакою та ознакою новизни. 
Оказіоналізми, які утворюються з настановою на розмовну 
традицію, виявляють у собі спільні ознаки тих словотвірних
моделей, на основі яких вони утворені.
   До загальномовних тенденцій на сучасному етапі дослідники 
відносять також оновлення й поповнення лексичного складу 
української мови, що нерідко є результатом лексико-семантичної 
деривації слів: “У нових умовах функціонування (демократизації 
суспільного життя, розвитку ринкової економіки) слова набува- 
ють і нових семантичних навантажень. Це дає їм можливість 
розширювати семантику похідної основи і функціональне поле: 
крутий (багатий), зелені (про долари)” [Мацько : 19].
   Як зауважує О. Стишов, “серед семантичних новотворів необ- 
хідно відзначити прагнення до економії й образності <…>. Адже 
нове значення, передаючись за допомогою відомого звукового
комплексу, нерідко замінює словосполучення й описові звороти, а 
головне – влучно, з більшою емоційністю й експресивністю 
характеризує певну особу, ситуацію, подію тощо” [Стишов : 61].
   Окрему групу новотворів складають оказіоналізми, функціо- 
нування яких, на нашу думку, пов’язане зі взаємопроникненням 
елементів художнього та публіцистичного стилів. Подібно до того, 
як у мові засобів масової інформації утворюються ситуативні лек- 
семи-оказіоналізми на зразок кравчукізм, кучмізм, пофігізм, при- 
хватизація, у мовотворчості письменника актуалізуються оказі- 
оналізми подонкізм, наплювізм, клювалізм, підрізація. Т. Коць за- 
значає, що “сьогодні динаміка розвитку мовних норм, а отже, й 
характеру мовних уподобань визначається не сферою художнього 
стилю (що було характерне, наприклад, для XIX ст.), а сферою 
засобів масової інформації. Це тому, що інформаційний простір 
значно ширший і ЗМІ щодо впровадження мовної норми мають 
більші можливості. Тут відображаються живомовні процеси, ви- 
разно простежується тенденції розвитку мови” [Коць : 58].
   Можна стверджувати, що на індивідуально-авторське словотво- 
рення сучасних авторів художньої літератури помітний вплив має 
мова публіцистики. Ідеться не лише про приклади семантичних 
оказіоналізмів та оказіоналізмів, утворених морфологічними спосо- 
бами, а й запозичень. Подібно до того, як у мові української 
публіцистики масове запозичення чужих слів пояснюється відкри- 
тістю сучасного українського суспільства, розвитком економічних і 
культурних зв’язків України із західним світом, так в індивідуальному 
словнику письменників також відображаються процеси взаємодії мов, 
відбувається формування шару інтернаціональної семантики: де- 
жав’ючить, сейшелять, крейзанутий, енджоювати, олдовий.
А. Брагіна поділяє запозичення на три групи:
   1)	стійкі запозичення, що підкоряються системі мови, вони несуть 
певну номінацію, понятійно-диференційну функцію (турне, круїз);
   2)	запозичення, вже підпорядковані системі мови, але 
стилістично все ще обмежені (переважно вживанням у науково- 
му стилі), їм властиві номінативна функція та функція “ярлика”- 
характеристики (шансоньє, барди, міністрелі);
   3)	запозичення тимчасові, нестійкі, усе ще недостатньо асимільо- 
вані мовою (їх супроводжує трактування-опис) [Брагина : 159].

   Місце запозиченого слова в активному і пасивному словнику 
детермінується функцією самого запозичення. Так, наприклад, за- 
позичення, які були виокремлені в першу групу, входять в активний 
словник і отримують належність до мови, що його “позичила”, але з 
приміткою “слово іншомовного походження”. Друга група – може 
“затриматись” на межі активного й пасивного словника. Зазвичай 
запозичені лексеми проходять шлях від слова-“ярлика”, яке 
позначає нове, поки що чуже явище, до слова-номінанта, яке аси- 
мілює з мовою-запозичувачем, отримує її ознаки (творить похідні 
лексеми за законами “нової” мови, отримує парадигму відміню- 
вання). Це явище поступове, тому за час проходження слова цим 
шляхом воно “приживається” в мові і втрачає свої екзотичні ознаки. 
Сучасна українська література, шукаючи “нової мови”, 
відкриває для себе насамперед можливості до запозичень. Сти- 
мульований цей процес передусім актуалізацією міської темати- 
ки, адже серед основних стилістичних тенденцій, що покликані 
відобразити міське мовне середовище, є введення до художньо- 
го тексту масиву слів іншомовного походження, які називають
найновітніші реалії, найсучасніші тенденції.
   Запозичені лексичні одиниці у сфері українського культурно- 
го простору набувають специфічного емоційного забарвлення. 
Цей ефект досягається “небажанням” авторів літературних тво- 
рів чекати, доки слово “обживеться” в мові. Автори зразу ж сло- 
во-“ярлик” пристосовують до умов мови-запозичувача, україн- 
ської мови, що робить його новим, свіжим і динамічним. Це 
зумовлює появу нового явища в українській мові, яке ми може- 
мо класифікувати як індивідуально-авторське запозичення.
   Не можна стверджувати, що вживання індивідуально- 
авторських запозичень зумовлене “нестачею” в українській мові 
слів-відповідників. Просто на сучасному етапі розвитку не лише 
української мови, а й усієї української культури, йде орієнтація на 
західноєвропейські та американські культурні зразки. Саме тому 
сучасні автори (серед них Любко Дереш, Ірена Карпа, Юрій Анд- 
рухович, Юрко Покальчук, Тарас Прохасько, навіть свого часу 
Павло Загребельний), маючи на меті зацікавити сучасного читача, 
активно послуговуються лексикою іншомовного походження.
   Як зауважує О. Святчик, між читачем і письменником існує 
зворотний зв’язок “впливу і взаємодії”, який спонукає письменни- 
ка до створення різноманітних оригінальних засобів, пов’язаних 
однією спільною властивістю – експресивністю: “У процесі пере- 
давання інформації відбувається комунікація, яка йде не лише від 
адресанта через текст, а й у зворотному напрямку. Не лише адре- 
сант програмує реакцію одержувача інформації, але й останній, у 
свою чергу, справляє прихований вплив на автора. Побудова такої 
мовної стратегії суб’єкта неможлива без участі експресивних 
засобів” [Святчик : 317].
   Теоретичні міркування про необхідність урізноманітнення екс- 
пресивних засобів впливу на читача висловлює М. Ріффатер: “Як- 
що письменник хоче, щоб його наміри досягли мети, він повинен 
контролювати декодування самим закодуванням, прагнучи при- 
вернути увагу читача до тих елементів мовленнєвого ланцюга, які 
видаються йому важливими, і зробити так, щоб вони не вислизну- 
ли навіть при найбільш поверховому читанні [Риффатер : 73].
   Розглядаючи експресивні засоби як такі, що наділені необхід- 
ними властивостями для створення ефекту новизни, К. Долинін 
характеризує два аспекти експресивності. Статичний аспект пред- 
ставлений у вченого фондовими експресивними засобами, які “ви- 
бирають із запасників мови” (ідіоми, сленг, арго, жаргон, кон- 
фесійна і висока лексика тощо) [Долинин : 69]. Динамічний аспект 
пов’язаний з явищами оказіонального переосмислення слова, 
оказіонального словотворення, з контамінацією і трансформацією 
фразеологізмів, модифікацією крилатих висловів, цитат тощо.
   Усі ці засоби експресивного впливу на читача актуалізуються в 
мовотворчості багатьох сучасних українських авторів. Органічна 
потреба письменника в реалізації свого художнього задуму 
(написанні твору, виходу його у світ) змінюється на іншу, не менш 
важливу – залучити читача до співтворчості, зробити його своїм 
однодумцем. Не на читанні заради читання загострює увагу автор, 
а на слові, за яким відчуваються його мовні уподобання і яке є ви- 
разником його індивідуально-авторського стилю.
   Проте не завжди в пошуках нових мовностилістичних засобів 
письменники й публіцисти дотримуються міри естетики слова, 
“олітературюють” мову. Як зауважує В. Русанівський, “тепер 
панує мода – особливо в мові журналів і газет – на “дзвінкі”,
“голосні”, “барвисті” – загалом “небуденні” слова. Ці слова, як 
“празникова одежина мови”, не збуджують читачевої думки, бо 
не викликають у нього потрібних асоціацій, життєвих парале- 
лей, не конкретизують уявлень. Пошесть певних слів, мода на ту 
чи іншу форму призводить до стилістичної нівеляції, знебарв- 
лення, знеоцінення цих слів і форм” [Русанівський : 98].
   Підтримуючи органічну потребу письменників збагачувати 
поезію новим словом, М. Рильський сформув концепцію “чесного і 
сміливого новаторства”, у якому вбачає оригінальність та наці- 
ональну своєрідність. Протиставляючи “Музу” “Моді в мистецтві”, 
в останній він слушно вбачав “дешеву славу і поганий смак”, 
“блискітки і брязкотельця”, “банальність і фальшивість”, “щось 
нечуване і невидане”, “копіювання і мавпування” (із “Листів моло- 
дим письменникам”, що увійшли в книгу “Наша кровна справа”).
   Інколи мовотворчість сучасних авторів дає вагомі підстави ви- 
значати деякі їх новотвори як штучні, надумані. Це і спонукає 
письменника до докладного пояснення оказіоналізмів у контексті, 
внаслідок чого сам контекст також набуває штучності та на- 
думаності. Їм протиставляються оригінальні й самобутні новотвори. 
Дослідники слушно говорять “про тенденцію до «орозмовлювання» 
літературної мови, про зростання суспільної ваги її усних, розмов- 
них форм” [Єрмоленко : 9]. Про це саме явище пише О. Тараненко, 
залучаючи “ширші можливості для мовного самовираження 
особистості”, “зменшення стильової відстані між усно-розмовною і 
писемною сферами функціонування мови” [Тараненко : 33].
   Індивідуальну мовотворчість письменника не можна розгляда- 
ти як явище тільки суб’єктивне. Вона поєднує в собі ознаки ху- 
дожнього, розмовного та публіцистичного стилів і ґрунтується на 
видобуванні експресивних засобів впливу на читача (слухача). 
Істотне значення для актуалізації оказіональної лексики мають 
нові соціальні умови, нові форми комунікації, породжені і 
демократизацією суспільного життя, і новими технологіями, що, 
у свою чергу, сприяло формуванню нових мовних смаків у 
суспільстві, на які повинен відреагувати і письменник.
   Безумовно, автор завжди розраховує на прихильність і 
взаєморозуміння читача, свого сучасника. Одним із засобів здо- 
бути таку прихильність, оздобивши, прикрасивши, увиразнивши 
свій текст, є оказіональна лексика. Крім того, на формування
індивідуальних мовних смаків письменника завжди впливає мов- 
ний досвід його попередників, поетів і прозаїків, а також знання 
різних сфер духовного життя народів світу, численних ділянок 
науки, мистецтва та культури і водночас тісний зв’язок із мовою 
рідного народу, з народною творчістю та розмовною традицією.

ЛІТЕРАТУРА
1.	Брагина А. А.  Неологизмы в  русском языке : пособие  /  А. А. Брагина.
–	М. : Просвещение, 1973.
   2.	Булаховський Л. А. Нариси з загального мовознавства / Л. А. Була- 
ховський . – К. : Рад. школа, 1955.
   3.	Вокальчук Г. М. Вивчення неологізмів у вузівському курсі сучасної україн- 
ської літературної мови / Г. М. Вокальчук // Педагогічні науки : зб. наук. праць.
–	Суми : Сум. держ. пед. ун-т ім. А. С. Макаренка, 2002. – Ч. 2. – С. 24–29.
   4.	Гак В. Г. О современной французской неологии / В. Г. Гак // Новые слова 
и словари новых слов. – Л. : Наука, 1978. – С. 37–117.
   5.	Долинин К. А. Стилистика французского языка / К. А. Долинин. – Л. : 
Просвещение, 1978.
6.	Єрмоленко С. Я. Літературна норма в часовому і просторовому вимірі
/ С. Я. Єрмоленко // Культура слова. – К. : Наук. думка, 2001. – Вип. 57–58. – С. 3–9.
   7.	Коваль А. П. Практична стилістика сучасної української мови / А. П. Ко- 
валь. – К. : Вища школа, 1978.
   8.	Колоїз Ж. Лексичні оказіоналізми як засіб створення актуалізованого 
контексту / Ж. Колоїз // Рідний край. – 2002. – № 1(6). – С. 30–34.
   9.	Коць Т. А. Функціонування лексичних варіантів у засобах масової 
інформації / Т. А. Коць // Мовознавство. – 1997. – № 6. – С. 55–59.
  10.	Кубрякова Е. С. Типы языковых значений. Семантика производного сло- 
ва / Е. С. Кубрякова. – М. : Наука, 1981.
11.	Мацько Л. Українська мова в кінці ХХ ст. (Зміни в лексиці) / Л. Мацько
// Дивослово. – 2000. – № 4. – С.15–20.
  12.	Риффатер М. Критерии стилистического анализа / М. Риффатер // Но- 
вое в зарубежной лингвистике. – М. : Прогресс, 1980. – Вып. 9. – С. 69–97.
  13.	Реформатський А. А. Введение в языковедение ; под ред. В. А. Вино- 
градова / А. А. Реформатський. – М. : Аспект Пресс, 1998.
  14.	Рильський М. Т. Наша кровна справа / М. Т. Рильський. – К. : 
Держлітвидав, 1959.
15.	Русанівський В.М. Структура лексичної і граматичної семантики
/ В. М. Русанівський. – К. : Наук. думка, 1988.
  16.	Святчик Е. В. Функционирование экспрессивных высказываний в газет- 
ной коммуникации / Е. В. Святчик // Функциональная лингвистика. Язык. 
Культура. Общество : материалы конференции (Ялта, 9–14 октября 2000).
– Симферополь, 2000. – C. 315–318.
  17.	Сучасна українська літературна мова : підручник / А. П. Грищенко, 
Л. І. Мацько, М. Я. Плющ та ін. ; за ред. А. П. Грищенка. – 2-ге вид., перероб. 
і допов. – К. : Вища школа, 1997.
18.	Сучасна українська мова: Лексикологія. Фонетика : підручник
/ А. К. Мойсієнко, О. В. Бас-Кононенко, В. В. Берковець та   ін.   ;   за   ред. 
А. К. Мойсієнка. – К. : Знання, 2013.
19.	Стишов О. А. Лексичні інновації з погляду нормативності / О. А. Стишов
// Українська мова: з минулого в майбутнє. – К., 1998. С. 172–176.
20.	Тараненко О. О. Полісемічний паралелізм і явище семантичної аналогії
/ О. О. Тараненко. – К. : Наук. думка, 1980.

REFERENCES

   1.	Bragina A.A. (1973) Neologizmy v russkom yazyke [Neologisms in the Rus- 
sian language]. Moskva: Prosveschenie, 224 p. (in Russian).
   2.	Bulakhovskyi L.A. (1955) Narysy z zahalnoho movoznavstva [Essays on 
general linguistics]. Kyiv: Rad. shkola, 248 p. (in Ukrainian).
   3.	Vokalchuk H.M. (2002) Vyvchennya neolohizmiv u vuzivskomu kursi 
suchasnoyi ukrainskoyi literaturnoyi movy [Study of neologisms in the university 
course of modern Ukrainian literary language]. Pedagogical sciences, vol. 2. Sumy: 
Sum. derzh. ped. un-t im. A.S. Makarenka, pp. 24-29 (in Ukrainian).
   4.	Gak V.G. (1978) O sovremennoy frantsuzskoy neologii [On modern French 
neology]. Novye slova i slovari novykh slov [New words and dictionaries of new 
words] (ed. N.Z. Kotelova). Leningrad: Nauka, pp. 37-117 (in Russian).
   5.	Dolinin K.A. (1978) Stilistika frantsuzskogo jazyka [Stylistics of French]. 
Leningrad: Prosveshchenie, 120 p. (in Russian).
   6.	Yermolenko S.Ya. Literaturna norma v chasovomu i prostorovomu vymiri 
[Literary norm in time and spatial dimension]. Culture of the word, vol. 57-58. 
Kyiv: Nauk. dumka, pp. 3–9 (in Ukrainian).
   7.	Koval A.P. (1978) Praktychna stylistyka suchasnoyi ukrayinskoyi movy [Practical 
stylistics of modern Ukrainian language]. Kyiv: Vyshcha shkola, 375 p. (in Ukrainian).
   8.	Koloiz Zh. (2002) Leksychni okazionalizmy yak zasib stvorennya aktual- 
izovanoho kontekstu [Lexical Occasionalism as a Tool for Creating an Actualized 
Context]. Native Land, no. 1(6), pp. 30–34 (in Ukrainian).
   9.	Kots T.A. (1997) Funktsionuvannya leksychnykh variantiv u zasobakh maso- 
voi informatsiy [Functioning of lexical variants in the mass media]. Linguistics, no. 
6, pp. 55–59 (in Ukrainian).
  10.	Kubryakova E.S. (1981) Tіpy jazykovykh znachenij. Semantika 
proizvodnoho slova [Types of language values. Semantics of the derived word]. 
Moskva: Nauka, 199 p. (in Russian).
  11.	Matsko L. (2000) Ukrainska mova v kintsi XX st. (Zminy v leksytsi) [Ukrain- 
ian language at the end of the twentieth century. (Changes in the vocabulary)]. 
Dyvoslovo, no. 4, pp. 15–20 (in Ukrainian).
  12.	Riffater M. (1980) Kriterii stilisticheskogo analiza [Criteria of stylistic analysis]. 
New in foreign linguistics, vol. 9. Moskva: Progress, pp. 69–97 (in Russian).
  13.	Reformatskiy A.A. (1998) Vvedenie v yazykovedenie [Introduction to Lin- 
guistics] (ed. V.A. Vinogradov). Moskva: Aspekt Press, 536 p. (in Russian).
   14.	Rylskyi M.T. (1959) Nasha krovna sprava [Our vital concern]. Kyiv: 
Derzhlitvydav, 531 p. (in Ukrainian).
   15.	Rusanivskyi V.M. (1988) Struktura leksychnoi i hramatychnoi semantyky [Struc- 
ture of lexical and grammatical semantics]. Kyiv: Nauk. dumka, 236 p. (in Ukrainian).
   16.	Svyatchik E.V. (2000) Funktsyonirovanie еkspresivnykh vyskazyvanij v gazetnoj 
kommunikatsіі [Functioning of expressive utterances in newspaper communication]. Proceed- 
ings of the Functional linguistics. Language. Culture. Society: International conference (Yalta, 
October 9–14, 2000) (ed. A. N. Rudyakov). Simferopol, рр. 315–318 (in Russian).
   17.	Matsko L.I., Pliushch M.Ya., Hryshchenko A.P. (ed.) (1997) Suchasna 
ukrainska literaturna mova [Modern Ukrainian Literary Language]. Kyiv: Vyshcha 
shkola, 493 p. (in Ukrainian).
   18.	Bas-Kononenko O.V., Berkovets V.V., Moysiyenko A.K. (ed.) (2013) 
Suchasna ukrainska mova: Leksykolohiya. Fonetyka [Modern Ukrainian Language: 
Lexical. Phonetics]. Kyiv: Znannya, 340 p. (in Ukrainian).
   19.	Styshov O.A. (1998) Leksychni inovatsiyi z pohlyadu normatyvnosti [Lexi- 
cal innovations in terms of normativity]. Ukrainian language: from the past to the 
future. Kyiv, pp. 172–176 (in Ukrainian).
   20.	Taranenko O.O. (1980) Polisemichnyi paralelizm i yavyshche semantych- 
noyi analohiyi [Polysemic parallelism and the phenomenon of semantic analogy]. 
Kyiv: Nauk. dumka, 116 p. (in Ukrainian).
	Стаття надійшла до редколегії 29.01.18

     Oksana Matsko, Candidate of Philology, Doc. 
Taras Shevchenko National University of Kyiv, Kyiv

THE PROBLEM OF DEFINING THE TERM OCCASIONALISM

   The article is devoted to the theoretical problem of defining the term “neolo- 
gism”. Considering the dynamism and constant replenishment of the ocasional 
vocabulary fund, there is some problem in defining the very term “occasional”. The 
article reviews the definition of the concept of “neologism” and “occasionality” by 
Ukrainian and foreign linguists. Often, researchers interpret this concept more 
narrowly or broadly, by contrasting or comparing the concepts of “neologism”, 
“individually-authorial word”, and others. Neologism is the word or its lexical 
meaning, which, unlike the well-known and conventional lexical units or their tradi- 
tional meanings, is characterized by novelty and perceived as unusual. Neologisms 
include lexical-semantic units that have a stylistic newness. Secondly chronological 
understanding of neologisms is also known. The content of this concept is much 
wider. It covers all new phenomena in the field of vocabulary or lexical semantics 
that arose during a certain, predetermined period, regardless of whether the stylistic 
tone of freshness and unusualness, of unconsciousness, whether it has already dis- 
appeared, or maybe it wasn’t felt even at the time of the appearance of neologism. 
The history of the issue and the multidimensional views of the researchers on the 
development of the theory of occasional word-formation are described. The role of 
borrowing in the formation of the neologistic vocabulary is considered. The place of
the borrowed word in the active and passive dictionary is determined by the function 
of borrowing itself. Occasionalisms are considered as means of expressive influence 
on the reader, which are actualized in the language creation of many contemporary 
Ukrainian authors. For the reason that the formation of the individual language 
tastes of the writer is always influenced by the linguistic experience of his predeces- 
sors, and knowledge of various spheres of the spiritual life of the peoples of the 
world, numerous areas of science, art and culture, and at the same time, a close 
connection with the language of the native culture, with folk creativity and conversa- 
tional tradition.
   Key words: vocabulary, terms, occasionalism, neologism, individual word- 
formation, borrowing.

