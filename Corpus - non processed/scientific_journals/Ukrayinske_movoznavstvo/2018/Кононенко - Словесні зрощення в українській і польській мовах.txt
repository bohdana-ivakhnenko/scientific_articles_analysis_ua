Українське мовознавство. №1(48)/2018


УДК 811.161.2:[398+34]

 Ірина Кононенко, д-р філол. наук, ад’юнкт 
Варшавський університет, Варшава, Польща

СЛОВЕСНІ ЗРОЩЕННЯ В УКРАЇНСЬКІЙ 
І ПОЛЬСЬКІЙ МОВАХ

   Присвячена дослідженню утворення словесних зрощень в українській і 
польській мовах. Особливості цих слів проаналізовано із залученням матеріалу 
інших слов’янських мов. Зрощення розглядається як поєднання в одне слово 
синтаксичних конструкцій. Словесні зрощення виникли ще в індоєвропейській 
мові, але з часом їхня продуктивність у різних мовах стала суттєво розходи- 
тися. Зокрема, у польській мові зрощення більш поширені порівняно з україн- 
ською. Частотність і вживання словесних зрощень відображено в національ- 
них корпусах обох мов. Проаналізовано творення зрощень – різних частин 
мови. Найпоширенішими в українській і польській мовах є іменникові зрощен- 
ня. Типовими для обох мов є злиття в одне слово форми дієслова в наказовій 
формі та іменникової форми. У польській мові, на відміну від української, 
епізодично утворюються дієслівні зрощення. Показано активізацію творення 
зрощень в Інтернет-культурі, передусім у хаштегах. Описано проблематику 
подальших досліджень зрощень у слов’янських мовах.
   Ключові слова: слово, складне слово, композит, зрощення, словесний, 
український, польський, слов’янский, мова.

   Словотвірна діяльність є важливим показником динаміки 
розвитку кожної мови. Українська та польська мови характери- 
зуються зближеними тенденціями творення слів. Основним сло- 
вотвірним способом у цих, як і в інших слов’янських, мовах є 
афіксація. Утворення складних слів (композитів), конверсія 
(взаємоперехід частин мови) та омонімізація вважаються непро- 
дуктивними способами словотвору. В останні роки спостеріга- 
ються своєрідні процеси в оновленні лексичного складу україн- 
ської та польської мов, зокрема, зріс ступінь продуктивності 
складних слів. Утворення таких одиниць в обох мовах відзнача- 
ється як спільними, так і відмінними, контрастивними явищами. 
Словоскладання виникло ще в індоєвропейській і пра- 
слов’янській мовах як наслідок поєднання в одне слово синтак- 
сичних конструкцій [Вступ : 117, 122, 165]. На появі складних 
слів у слов’янських мовах позначився також поступ суспільного
й науково-технічного прогресу, розвиток виробництва.


   Серед композитів у сучасних слов’янських мовах виокрем- 
люють одиниці, що утворені шляхом зрощення – лексико- 
синтаксичного способу словотвору, наслідком якого є номінації, 
тотожні словосполученню. Синтаксичний зв’язок і послідов- 
ність компонентів при цьому зберігаються, проте утворена оди- 
ниця має граматичне оформлення і лексичне значення слова, 
напр.: укр. горицвіт; пол. brzuchynóg; рос. сумасшедший; біло- 
рус. штодзень; чес. bohužel; словац. pozoruhodný; болг. прежде- 
временен. У західнослов’янських мовах зрощення більш частот- 
ні, ніж у східнослов’янських і південнослов’янських мовах.
   Відповідно зрощення частіше трапляються в польській, аніж в 
українській мові [Кононенко : 380–385] (водночас зрощення поши- 
реніші в українській мові порівняно з російською та білоруською). 
Поширення зрощень у польській мові можна пояснити як пра- 
слов’янською традицією, так і впливом німецької, частково – чесь- 
кої мов, у яких такий спосіб словотворення доволі продуктивний.
   У сучасній українській і польській мовах значна частина зро- 
щень вийшла з активного ужитку і має конотативне забарвлення. 
Статус багатьох зі словесних зрощень у кожній із мов, що дослі- 
джуються, потребує коректування. Скажімо, в українській і поль- 
ській мовах є слова паливода та paliwoda. У “Словнику української 
мови” в 11-ти т. слово паливода має стилістичну позначку розм. 
(СУМ, т. 6, 27), в “Універсальному словнику польської мови” 
paliwoda позначене як застаріле (USP, t. 3, 19). Очевидно, що для 
з’ясування характеристики цих слів, як і в багатьох інших випад- 
ках, необхідно звертатися до національних корпусів мов (КУМ, 
NKP). Згідно з даними Корпусу української мови слово паливода 
вживається в художніх текстах ХІХ ст. (переважно це романи 
П. Куліша) або в більш сучасних творах, присвячених козаччині, з 
метою стилізації. У публіцистичних текстах це слово не вживаєть- 
ся. Таким чином, сьогодні слово паливода в українській мові заста- 
ріле, що має бути відображене в новому тлумачному “Словнику 
української мови”. У Національному корпусі польської мови є ли- 
ше одне вживання слова paliwoda в романі В. Реймонта. Уточнення 
вимагає також опис значень слів паливода та paliwoda; їхня семан- 
тика в обох мовах зближена, але словникові дефініції не збігають- 
ся. Подібних прикладів можна наводити чимало.


   Поряд зі словесними зрощеннями пасивного вжитку в україн- 
ській і польській мовах трапляються нейтральні одиниці, части- 
на з яких термінологізувалася, напр.: укр. перекотиполе, крути- 
головка, вічнозелений, насамперед; пол. mysikrólik, swawola, 
małoznany, dotychczas. Різного типу співвідношення нейтраль- 
них українських і польських зрощень зручно аналізувати на ма- 
теріалі двомовного тематичного словника (STPU).
   Лексико-синтаксичним способом зрощення в українській і 
польській мовах утворюються іменники, прикметники, прислів- 
ники та займенники, у польській мові – також дієслова, в обох 
мовах – службові слова.
   1.	Іменники. Найпоширеніша група іменникових складних 
слів – зрощень співвідноситься з предикатними структурами, у 
яких представлене дієслово в імперативній (наказовій) формі та 
іменник – суб’єкт або об’єкт дії, напр.: укр. прудивус, урвиголо- 
ва; пол. moczykij, pasibrzuch. “Зрощуватися” можуть атрибутив- 
но-субстантивні конструкції. Такий тип іменникових утворень 
більш характерний для польської мови, напр.: укр. добраніч // 
пол. dobranoc, bożykwiat, kurzyślad. Серед подібних польських 
зрощень виділяються поєднання в одне слово сполучень – ста- 
лих назв рослин i птахів (див. далі). Відносно новим утворенням 
є зрощення компонентів фразеологічного звороту maminsynek.
   Трапляються унікальні польські субстантивні зрощення ін- 
ших структур. Зокрема, це зрощені іменниково-іменникові спо- 
лучення (psubrat, okamgnienie), об’єднання зворотного займен- 
ника й іменника (sobiepan, sobiepanek), зрощення частки та 
іменника (nibyjagoda, nibynóżka).
   Серед українських і польських іменникових зрощень най- 
більш поширені просторічні імперативні субстантиви, які пере- 
дають негативну оцінку осіб (укр. пройдисвіт, загнибіда, жмик- 
рут, крутивус; пол. pucybut, golibroda, gryzipiór, łamistrajk). 
Значна частина зрощень – назв осіб в обох мовах перейшла до 
пасивного складу лексики, напр.: укр. зайдиголова, обходисвіт; 
пол. burzyświat, nosigrosz. Зрощені номінації осіб іншої моделі 
трапляються в українській і польській мовах епізодично, напр.: 
укр. донжуан; пол. sobiepan, maminsynek.


   Назви осіб за характерними ознаками поведінки з імперативною 
першою частиною в українській і польській мовах в основному 
розходяться. Цікаво, що в інших слов’янських мовах зрощення – 
назви осіб такої моделі поодинокі. Скажімо, у російській мові іс- 
нують лише іменники неразлейвода (очевидно, запозичення з укра- 
їнської) і держиморда (слово походить від прізвища, утвореного 
М. Гоголем за українською моделлю; відповідна лексема була за- 
позичена з російської в українську мову).
   Прикметно, що в українській і польській мовах існували свої про- 
дуктивні компоненти слів-зрощень такого типу; нині ці моделі не 
утворюються, пор., напр.: укр. крути- (крутивус, крутиголова, кру- 
тихвіст, крутихвістка), пали- (палисвіт, паливода), -світ (дурисвіт, 
пройдисвіт, обходисвіт, палисвіт), -голова (зірвиголова, зайдиголо- 
ва, закрутиголова, песиголова, крутиголова, урвиголова, пробийголо- 
ва, шибайголова), -вус (свербивус, прудивус, крутивус); пол. moczy- 
(moczygęba, moczymorda), liczy- (liczygrosz, liczykrupa), -gęba (mo- 
czygęba, strzepiegęba), -woda (woziwoda, nosiwoda, mąciwoda, pali- 
woda), -grosz (wilżygrosz, robigrosz, łapigrosz, wykpigrosz, nosigrosz, 
dusigrosz, wydrwigrosz, wyciskajgrosz, liczygrosz).
   В обох мовах утворення з однаковими компонентами можуть 
складати синонімічну групу, напр.: укр. урвиголова, шибайголо- 
ва, зірвиголова, зайдиголова, пробийголова; крутивус, прудивус; 
пол. nosiwoda, woziwoda; moczygęba, moczymorda, moczywąś. 
Водночас наявність однакового елемента в різних словах- 
зрощеннях не завжди свідчить про їхнє зближення, пор. україн- 
ські назви осіб (вертихвіст, крутихвіст, підчихвіст) і птахів 
(дерихвіст, трясихвіст, шелихвіст).
   Зрощення поширені серед питомих слов’янських власних назв. 
Зокрема, частина власних імен людей є зрощеннями, пор. пол. 
Bogumił; укр. Богданa; рос. Всеволод; чес. Jaroslava; білорус. Ула- 
дзімір; серб. Марислав; хорв. Branimira. Зрощення частотні серед 
українських прізвищ, напр.: Покиньборода, Затуливітер, Неїж- 
борщ, Непийпиво, Задерихвіст, Панібудьласка. Нерідко такі прі- 
звища вважають типовими лише для українців [Mасенко : 96], про- 
те подібні утворення є й у польській антропонімії, хоча їхнє 
вживання обмежене, напр.: Bolibrzuch, Burczymucha, Palikot; пор. 
епізодично в інших мовах: чес. Nejezchleb.


   Виразні за своєю внутрішньою формою власні імена та прізви- 
ща нерідко використовують у народній творчості та художній літе- 
ратурі. Наприклад, героями слов’янського фольклору стали бога- 
тирі з іменами – зрощеннями різного типу, пор. укр. Вернидуб 
(Вирвидуб) і Вернигора (Валигора) і пол. Waligóra i Wyrwidąb, пор. 
типове тільки для української казки ім’я Котигорошок (Котиго- 
рошко), яке згодом стало розмовним словом. Козацькі прізвища – 
зрощення часто використовуються в українській літературі, пор., 
наприклад, прізвище Деришкур у романі К. Гордієнка “Дівчина під 
яблунею” [Фридрак : 1], Паливода у творах П. Загребельного, 
Ю. Мушкетика й ін. Зрощення – власні назви часом стають імпу- 
льсом до утворення імен художніх персонажів, пор., скажімо, імена 
хлопчиків у вірші О. Пархоменка: Мала мати два сини, Дивно зва- 
лися вони. Трохи старший – Детимам, А молодший – Явсесам 
(пор.: Де ти, мам?; Я все сам). Герой роману Г. Сенкевича “Вогнем 
і мечем” польський шляхтич має прізвище Podbipięta (його меч – 
Zerwikaptur), причому це давнє гербове шляхетське прізвище, що 
зафіксоване в історичних хроніках (GN), пор. розмовнi словa 
chwalipęta, wiercipięta. Відомим персонажем польської дитячої по- 
езії став Стефек Бурчимуха з вірша М. Конопницької: O większego 
trudno zucha, Niż był Stefek Burczymucha. Популярною в польській 
літературі та мистецтві (твори Ю. Словацького, С. Ґощинського, 
С. Виспянського, Я. Матейка) була постать народного пророка- 
лірника Вернигори (Wernyhora), який був українцем.
   Зрощення знайшли також своє вираження у слов’янській, пе- 
редусім у західнослов’янській, у тому числі в польській, топоні- 
міці, пор., напр.: чес. Vrchlabí, Soběchleby; словац. Babindol, 
Velušovce; пол. Wilczepole, Wilczelasy, однак: Wilcze błota.
   Серед іменників – зрощень виділяються лексико-семантичні групи 
номінацій (особливо народних) рослин (укр. болиголов, ломикамінь, 
перекотиполе, свербивус; пол. przebiśnieg, kurzyślad, żabiściek, 
lwipyszczek) і птахів (укр. дерихвіст, боривітер, крутиголовка; пол. 
woleoczko, mysikrólik). Поодинокими в обох мовах є утворення різних 
модельних типів з інших лексико-семантичних груп, напр.: укр. гори- 
дуб (гра), паликопа (свято), пол. okryjbieda (“лахміття”), parzybroda 
(“капуста з картоплею”), okamgnienie (“мить”), wszechświat (“всесвіт”), 
hulajnoga (“самокат”), zawalidroga (“перешкода”) та ін. Іменникові зро- 
щення в польській мові нерідко мають специфічні граматичні показ-


ники, пор., наприклад, слово widzimisię, що виникло внаслідок зро- 
щення конструкції widzi mi się (дослівно – бачиться мені). У сучасній 
мові це слово має значення “примха” і є невідмінюваним, пор.: kierować 
się swoim widzimisię. У частині польських зрощень моделі “прикмет- 
ник + іменник” може відмінюватися не тільки другий, але і перший 
компонент, напр.: Wielkanoc – Wielkanocy / Wielkiejnicy, Rzeczpospolita – 
Rzeczpospolitej / Rzeczypospolitej, Białystok – Białegostoku.
   2.	Прикметники. Зрощені ад’єктиви нерідко утворюються вна- 
слідок поєднання прислівників з прикметниками. Здебільшого це 
утворення останнього періоду (про слова типу внутрішньодержа- 
вний див.: [Тараненко : 168]). Ці номінації частково подібні в обох 
мовах, напр.: укр. довготривалий // пол. długotrwały; укр. багато- 
денний // пол. wielodzienny; укр. малоцінний // пол. 
niskowartościowy; укр. маловиразний // пол. małowyrazisty; укр. ни- 
зькосортний // пол. niskogatunkowy; укр. вічнозелений // пол. 
wiecznozielony. Водночас у польській мові закріпилося й роздільне 
написання деяких із наведених зрощень, пор.: długo trwałу.
   Еквівалентами ряду українських складних ад’єктивів із пер- 
шим компонентом адвербіального походження нерідко стають 
польські словосполучення, пор., напр.: укр. високорозвинений // 
пол. o dużym stopniu rozwoju; укр. малопотужний // пол. o małej 
mocy; укр. низькочолий // пол. o niskim czole; укр. вельмишанов- 
ний // пол.  wielce szanowny.
   Прикметникові зрощення в польській мові можуть виникати 
в результаті зрощення іменника з прикметником або дієприкме- 
тником, напр.: karygodny, czcigodny, jasnowidzący, długogrający; 
зрідка прикметники утворюються шляхом поєднання конструк- 
ції з прийменником, напр.: wniebowzięty.
   3.	Прислівники. Частина складних слів – зрощень виникає 
внаслідок стягнення конструкцій із прийменником. Зрощеними 
одиницями такої моделі переважно стають прислівники, напр.: 
укр. насамперед // пол. nasamprzód; укр. спідлоба // пол. 
spodełba; укр. утридорога, причому, позаочі; пол. wtenczas, 
dotychczas, dlaczego. Частими є приклади українських і польсь- 
ких прислівників одного походження, які в українській мові 
стали зрощеннями, а в польській мають роздільний правопис, 
напр.: укр. напам’ять // пол. na pamięc; укр. задовго // пол. za 
długo; укр. нагорі // пол. na górze.


   Зрощеними є також прислівники, які утворилися внаслідок 
поєднання займенників укр. що // пол. со із субстантивованою 
частиною, напр.: укр. щораз (щоразу) // пол. coraz; пор. укр. що- 
хвилі (щохвилини) // пол. co chwila.
   4.	Займенники. Зрощеннями виступає невелика група україн- 
ських і польських займенників. Одним із компонентів таких слів є 
первинний займенник. В українській і польській мовах зрощені 
займенники повністю розходяться між собою, пор., напр.: укр. аби- 
хто, абищо, абиякий, що-будь, хтозна-який; пол. któż, któryż.
   5.	Дієслова. У польській мові, на відміну від української, 
трапляються зрощення – дієслова, напр.: zadośćuczynić. Подібні 
утворення поширені також у чеській, словацькій, сербській, хор- 
ватській мовах і переважно є кальками з німецької мови, напр.: 
пол. wniebowstąpić, zmartwychwstawać.
   6.	Службові слова. Зрощеннями є чимала група службових 
слів. Виділяються прийменники, які виникли переважно з 
об’єднань первинних прийменників із будь-якою частиною мо- 
ви, у тому числі з прийменником, напр.: укр. щодо, внаслідок, 
задля; пол. spośród, pomiędzy, poza, zza. Зрощені сполучники 
становлять поєднання повнозначних частин мови з частками або 
прийменниками, можливі й інші комбінації частин мови, напр.: 
укр. втім, мовби, щоб, абощо; пол. dlatego, jakby, gdyby. Подіб- 
ним шляхом творяться зрощені частки: укр. абияк, анітрохи. 
Модифікацію зрощення становить виняткова на загально- 
слов’янському тлі польська частка lada [Bąk : 272].
   Зрощення в українській і польській мовах в основному роз- 
ходяться, і це не дивно, оскільки такі слова здебільшого мають 
яскраву внутрішню форму, образність, а отже, відбивають особ- 
ливості ментального світу представників різних націй, напр.: 
укр. нечуйвітер, утрикінь, догоричерева, варивода; пол. 
męczydusza, zapchajdziura, obieżyświat, świszczipała. Скажімо, в 
українській мові утворилося слово Великдень, оскільки Воскре- 
сіння Ісуса Христа відбулося ранком (пор. болг. Великден, ма- 
кед. Велигден). Натомість у польській мові закріпилася назва 
Wielkanoc, тому що в час Воскресіння було ще темно і носії мо- 
ви сприйняли цей час як ніч.


   Складному слову-зрощенню в одній мові може відповідати в 
іншій мові складне слово іншого типу, однокореневе слово або 
словосполучення, пор.: укр. пройдисвіт // пол. spryciarz; укр. 
загальновідомий // пол. powszechnу, ogólnie znany; укр. малоймо- 
вірний // пол. mało prawdopodobny; укр. утридорога // пол. za 
paskarką cenę; пол. powsinoga // укр. волоцюга; пол. moczygęba // 
укр. п’яниця; пол. wtenczas // укр. у той час.
   Зрощення довгий час вважалися у слов’янських мовах мало- 
продуктивним способом словотворення. Досить несподівано утво- 
рення зрощень за різними моделями зазнало нового імпульсу за- 
вдяки Інтернет-культурі. Зокрема, у 2007 р. в американському 
сегменті Інтернету почали з’являтися хаштегі (хештегі, гештеґі) – 
слова або об’єднання слів, написані разом, розпізнавальним знаком 
яких стала так звана решітка (#), напр., #happynewyear. Хаштегами 
позначають політичні акції, рекламу товарів і послуг та ін. При 
цьому хаштегі поступово проникають у побутове писемне слово- 
вживання, пор. укр. безвізнаш, пол. polskadziewczyna. Зрощення 
хаштегного типу (електронні адреси, назви сайтів, блогів та інше) 
можуть бути стилістично нейтральними (укр. мояробота, пол. 
zdrowamama) або розмовними, просторічними, частина з них має 
іронічне забарвлення, пор. пол. zimnepiwko, matkapolka.
   В українській і польській мовах такі утворення ще не стали повно- 
цінними словами, проте в деяких мовах, не лише в англійській або 
німецькій, для яких зрощення є типовими, хаштегі проникають у лек- 
сичний склад. Наприклад, у російському розмовному вживанні зу- 
стрічаються вирази типу мамадорогая, які вимовляються без паузи 
між вихідними словами. Російське зрощення яплакалъ подається у 
“Словнику молодіжного сленгу” як окреме слово зі значенням “сміш- 
но до сліз”, що має синонімічні варіанти я плакалъ, я плакаль, яплакал, 
я плакал, причому у граматичному плані це зрощення кваліфікується 
як прислівник або предикатив (СМС).
   Гіпотетично, подібні процеси можуть відбуватися в українській 
і польській мовах. Можливо, під впливом Інтернет-культури, а 
також зростання інтересу в кожній країні до свого національного 
коріння почнуть переходити в активне вживання призабуті зро- 
щення, утворені на питомій основі. Наприклад, у сучасному поль-


ському мовленні слово gryzipiór у значенні ірон. “письменник, пуб- 
ліцист” понад 100 років не використовувалося й навіть не згадане в 
останніх словниках польської мови, проте трапляється в письмо- 
вому та усному мовленні останнього періоду, напр.: Tłum <…> w 
parze ze sprawnym marketingiem potrafi m. in. przywiać na taką 
imprezę nie tylko tak skromnego gryzipióra jak ja, lecz także elektryka z 
dalekiej Australii, który leciał dłużej niż ona trwała (W. Andrzejewski). 
Епізодично почали з’являтися нові словесні зрощення. Так, протя- 
гом останніх кількох років у польській мові з’явилося слово 
wyrwiręka, яке позначає небезпечний механізм (деталь мотоцикла, 
лижний витяг, елемент зброї, альпіністське знаряддя) і має іроніч- 
ний відтінок. Слово ще не зафіксовано жодним словником і не по- 
трапило в Національний корпус польської мови, але вживається в 
Інтернет-просторі та усному мовленні.
   Проблематика українських і польських слів-зрощень належить 
до маловивчених питань мовознавства. Результатом окремого лін- 
гвістичного аналізу має бути семантика співвідносних зрощень 
обох мов. Частина цих слів більшою або меншою мірою розійшла- 
ся у своїх значеннях, стилістичних характеристиках і под. Наприк- 
лад, практично не збігаються у своїх значеннях полісемічні слова 
укр. сваволя і пол. swawola. Таке дослідження мало б проводитися 
із залученням широкого ілюстративного матеріалу.
   Перспективним видається вивчення українських і польських 
словесних зрощень під етимологічним кутом. Походження бага- 
тьох зрощень нині є нез’ясованим. Наприклад, у “Словарі украї- 
нської мови” Б. Грінченка зафіксовано слово бурчимуха зі зна- 
ченням “ґедзь” (СГ, т. 1, 115), пор. із польським нейтральним 
словом bolimuszka – різновид ґедзя. У словниках польської мови 
зафіксований іменник burczymucha зі значенням розм. жарт. 
“людина, яка весь час чимось незадоволена; надоїдлива людина” 
(USP, t. 1, 350). Очевидно, слова бурчимуха i burczymucha гене- 
тично пов’язані. У тому ж словнику Б. Грінченка виступає імен- 
ник болібрюх зі значенням “подорожник” (СГ, т. 1, 84). В Україні 
поширене прізвище Болибрюх. Водночас у реєстрах польських 
прізвищ, також сучасних, трапляється антропонім Bolibrzuch 
(пор. багатозначну лексему pasibrzuch).


   Очевидно, об’єктом подальшого вивчення українських і 
польських словесних зрощень повинні бути взаємні запозичен- 
ня. Деякі приклади запозичення зрощень потрапили до “Етимо- 
логічного словника української мови” (напр.: укр. сваволя ← 
пол. swawola (ЕСУМ, т. 5, 185–186), проте діахронне вивчення 
словесних зрощень у цьому плані залишається актуальним.
   Зрощення трапляються також у діалектному вживанні. На- 
приклад, діалектними синонімами слів укр. мухомор // пол. 
muchomor стали відповідно укр. моримуха (моримух) і пол. 
święcimucha. Приклади такого типу також варто дослідити в 
зіставному ракурсі.
   Отже, аналіз словесних зрощень в українській і польській мо- 
вах може здійснюватися в етимологічному, семантичному, струк- 
турному, морфологічному, контрастивному аспектах, в антропо- 
німіці, топоніміці, діалектології й ін. Крім того, важливими є 
зіставлення українських слів-зрощень із матеріалом інших 
слов’янських, а також германських, романських та інших мов. 
При цьому мають бути враховані засади зіставно-типологічного 
аналізу за принципом сходження / розходження словотвірних 
явищ між окремими мовами. Матеріал досліджень може викорис- 
товуватися в дидактичній і лексикографічній практиці.
ДЖЕРЕЛА
ЕСУМ – Етимологічний словник української мови. Т. 1–6 / ред.
О. С. Мельничук. – К. : Наук. думка, 1982–2012.
   КУМ – Корпус української мови. URL : http://www.mova.info (дата звер- 
нення: 8.03.2018).
   СГ – Словарь української мови. Т. 1–4 / ред. Б. Грінченко. – К. : Вид-во АН 
УРСР, 1958.
   СМС – Словарь молодежного сленга. URL : www.mathsolution.ru, (дата 
звернення: 8.03.2018).
   СУМ – Словник української мови. Т. 1–11 / ред. І. К. Білодід. – К. : Наук. 
думка, 1970–1980.
   GN – Geneza nazwisk URL : http://www.geneza nazwisk.pl (дата звернення: 
8.03.2018).
   NKP – Narodowy korpus języka polskiego. URL : http://www.nkjp.pl (дата 
звернення: 8.03.2018).
   STPU – Kononenko I., Mytnik I., Wasiak E. Słownik tematyczny polsko- 
ukraiński. – Warszawa : PWN, 2010.
USP – Uniwersalny słownik języka polskiego. T. 1–6 / red. S. Dubisz.
– Warszawa : PWN, 2003.


ЛІТЕРАТУРА
   1.	Вступ до порівняльно-історичного вивчення слов’янських мов : моно- 
графія / ред. О. С. Мельничук. – К. : Наук. думка, 1966.
   2.	Кононенко І. Українська та польська мови: контраcтивне дослідження : 
монографія / І. Кононенко. – 2 вид. – Warszawa : Wydawnictwa Uniwersytetu 
Warszawskiego, 2017.
3.	Масенко Л. Українські імена і прізвища / Л. Масенко. – К. : Знання, 1990.
   4.	Тараненко О. О. Актуалізовані моделі в системі словотворення сучасної 
української мови (кінець ХХ – початок ХХІ ст.) : монографія / О. О. Тара- 
ненко. – К. : Видавничий дім Дмитра Бураго, 2015.
   5.	Фридрак В. Б. Іменники-зрощення в українській мові / В. Б. Фридрак. 
С. 1–6. URL : http://www.kulturamovy.univ.kiev.ua (дата звернення: 8.03.2018).
   6.	Bąk P. Gramatyka języka polskiego / P. Bąk. – Warszawa : Wiedza 
Powszechna, 2010.

REFERENCES
   1.	Melnychuk O.S. (ed.) (1966) Vstup do porivnialno-istorychnoho vyvchennia 
slovjanskykh mov [Introduction to comparative-historical study of Slavic 
languages]. Kyiv: Naukova dumka, 594 p. (in Ukrainian).
   2.	Kononenko I. (2017) Język ukraiński i polski: studium kontrastywne 
[Ukrainian and Polish languages: Contractual study]. Warszawa: Wydawnictwa 
Uniwersytetu Warszawskiego, wyd. 2, 808 p. (in Ukrainian).
   3.	Masenko L. (1990) Ukrayinski imena i pryzviszcza [Ukrainian names and 
surnames]. Kyiv: Znannya,48 p. (in Ukrainian).
   4.	Taranenko O.O. (2015) Aktualizovani modeli v systemi slovotvorennia 
sychasnoji ukrayinskoji movy [Actualized models in the system of word formation of 
the modern Ukrainian language (end of the XX - beginning of the XXI century)]. 
Kyiv: Vydavnychyi dim Dmytra Buraho, 248 p. (in Ukrainian).
   5.	Frydrak V.B. Imennyky-zroszczennia v ukrayinskij movi [Nouns-fusion in the 
Ukrainian	language].	Pp.	1-6	(e-product),	from 
http://www.kulturamovy.univ.kiev.ua, (8.03.2018) (in Ukrainian).
   6.	Bąk P. (2010) Gramatyka języka polskiego [Grammar of the Polish language] 
Warszawa: Wiedza Powszechna, 508 p. (in Polish).
	Стаття надійшла до редколегії 06.04.18

Iryna Kononenko, Doctor of Philology, adjunct
University of Warsaw, Poland

VERBAL ACCRETION IN UKRAINIAN AND POLISH

   The article deals with blending as one of the mechanisms of accretion formation 
in Ukrainian and Polish. The author analyzes the main peculiarities of accretion 
words on the background of other Slavonic languages. Verb unity is seen as a com-


bination of syntactic constructions in one word. It has appeared even in the Indo- 
European language, but over time its productivity in different languages has become 
substantially divergent. In particular, in Polish, the unity is more common in com- 
parison with Ukrainian. Frequency and the use of word combinations are reflected 
in the national corpus of both languages. The article analyses the creation of unities
– different parts of the language. The most common in Ukrainian and Polish are the 
noun unities. Typical for both languages is the unity of the Imperative and a noun. 
In Polish, unlike Ukrainian, verb unities are occasionally formed. The activation of 
the creation of unities in the Internet culture is shown, especially in the hashtags. 
The problems of further studies of unities in the Slavic languages are described.
   Key words: word, difficult word, compo, accretion, verbal, Ukrainian, Polish, 
Slavonic, language.








