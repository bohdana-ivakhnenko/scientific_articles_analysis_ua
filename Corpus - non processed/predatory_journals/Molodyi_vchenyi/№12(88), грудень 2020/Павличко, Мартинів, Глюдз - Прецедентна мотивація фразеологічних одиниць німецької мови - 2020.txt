«Молодий вчений» • № 12 (88) • грудень, 2020 р.
DOI: https://doi.org/10.32839/2304-5809/2020-12-88-16 УДК 81’37



Павличко О.О., Мартинів О.М., Глюдз М.М.

Київський національний університет імені Тараса Шевченка
ПРЕЦЕДЕНТНА МОТИВАЦІЯ ФРАЗЕОЛОГІЧНИХ ОДИНИЦЬ НІМЕЦЬКОЇ МОВИ
Анотація. У науковій розвідці, з огляду на одну із актуальних проблем сучасної теорії номінації – дослід- ження мотиваційних механізмів, що проявляють себе на когнітивному та вербальному рівні, розглянуто питання прецедентних феноменів, які широко використовуються у процесах номінації та можуть слугу- вати мотиваторами фразеологічних одиниць. У статті проаналізовано сутність поняття прецедентних фе- номенів та їх типологію. Обгрунтовано диференціацію пецедентних феноменів за розмежуванням рівнів. У розвідці виявляються та аналізуються різні за інформативною насиченістю прецедентні мотиватори фразеологізмів німецької мови, а також виокремлюються можливі типи мотивації за параметром моти- ватора у структурі знань про позначене. У фразеологічному складі німецької мови серед прецедентних феноменів, які слугують мотиваторами фразеологізмів виявлено прецедентні імена, що є персонажами релігійних та міфологічних сюжетів, топонімами з літературних, міфологічних та релігійних сюжетів, а також назви народів, племен, національностей, грошових одиниць, продуктів харчування. Мотиватора- ми фразеологізмів можуть бути німецькі національні імена та імена відомих особистостей. Актуалізація прецедентного тексту, прецедентні висловлення, які ми розуміємо як пряме та квазіцитування, слугують мотиваторами сталих зворотів.
Ключові слова: прецедентні феномени, прецедентні імена, прецедентні тексти, прецедентні висловлення, мотиватор, пряме цитування, квазіцитування, фразеологізми.


       Постановка проблеми. З огляду на до- мінування в сучасних лінгвістичних роз-  відках когнітивно-дискурсивної наукової па- радигми,  дослідження  співвідношення   мови та свідомості отримує новий аспект висвітлен- ня, який ґрунтується на врахуванні взаємодії індивідуальної та колективної сфери останньої

за умови їхнього зв’язку з етнічністю та куль- турою. Особливості національної мовної сві- домості проявляються у виборі національних прецедентних феноменів, національних стерео- типів, у фрейм-структурах та в асоціаціях, які виникають у представників національно-лінг- вокультурних суспільств в процесі комунікації.
© Павличко О.О., Мартинів О.М., Глюдз М.М., 2020

Прецедентні феномени належать до основних ядерних елементів когнітивної бази членів лінг- вокультурного суспільства, яка є певним чином структурованою сукупністю знань та національ- но зумовлених уявлень. Без цього фонду знань та уявлень адекватна комунікація є практично неможливою.
   На вербальному рівні такі концептуальні структури можуть мати репрезентацію словом, сполукою слів, висловленням предикативної природи, текстовим фрагментом і цілісним тек- стом. Відповідно, вони відображають здатність носіїв певної етнічної культури впізнавати в мові та мовленні важливі норми та цінності, культур- ні коди, разом з тим організовувати свою комуні- кацію відповідно до них.
   Загальновідомо, що  прецедентні  феноме-  ни є доволі активними в процесах  номінації,  які розглядаються сьогодні у когнітивному ви- світленні. Безсумнівно, що й аналіз мотивації номінативних одиниць може здійснюватися за параметром прецедентності. Один із типів ново- го трактування мотиваційних відношень, який запропонувала О. О. Селіванова, базується на прецедентності / непрецедентності інформації та характеризується вибором мотиваторів, позна- чення та зміст яких добре відомі представникам певного етнокультурного суспільства, що є акту- альними в когнітивному і комунікативному пла- ні. Аналіз прецедентних феноменів як компо- нентів етносвідомості дає можливість збільшити наші знання про її особливості, з’ясувати статус  і функціональну природу таких феноменів, а та- кож поглибити уявлення про зв’язок номінації та когніції, спеціфіку організації знань в концеп- туальній системі.
   Аналіз останніх досліджень і публікацій. Поняття прецедентності, прецедентного фено- мена не отримало в науковій літературі одно- значного тлумачення та залишилося остаточно невизначеним, оскільки в процесі дослідження прецедентних феноменів виникли різні підходи щодо їх інтерпретації, про що свідчить велика кількість понять та термінів, як наприклад, по- няття «прецедентного тексту» (Ю. М. Караулов, В. Г. Костомаров, Ю. О. Сорокін, Ю. Є. Прохо- ров), «прецедентного висловлення» (В. Г. Косто- маров,  В.  В.  Красних,  «прецедентної ситуації»,
«прецедентного імені» (Д. Б. Гудков, І. В. Заха- ренко, В. В. Красних). О. О. Селівановою пре- цедентний феномен трактується як компонент знань,  який  є  актуальним  та  використаним   у когнітивному й комунікативному плані, по- значення та зміст якого добре відомі представ- никам певної етнокультурної спільноти [5]. Таке визначення поняття прецедентного феномену ґрунтується на дослідженнях Ю. М. Караулова, Д. Б. Гудкова, В. В. Красних. Модифікуючи ви- значення В. М. Караулова, російська дослідниця В. В. Красних до числа прецедентних феноменів відносить такі типи: соціумно-прецедентний, національно-прецедентний та універсально- прецедентний. Як зазначає авторка, соціумно- прецедентні феномени, які відомі будь-якому представнику того чи іншого соціуму (соціально- го, конфесійного, професійного), входять в колек- тивний когнітивний простір. Національно-пре- цедентні  феномени  є  відомими  для будь-якого

представника того чи іншого національно-лінг- во-культурного суспільства, адже належать до національної когнітивної бази. Останній тип прецедентних феноменів – універсально пре- цедентний, має гіпотетичний характер, оскіль- ки міститься в універсальній когнітивний базі, для ствердження або заперечення якої потрібні глибокі дослідження [3, с. 50–51]. Зважаючи на наявний в лінгвістиці поділ прецедентних фено- менів на типи (ім’я, текст, висловлення та ситу- ацію), суперечливим є розгляд їхньої природи. Навряд чи можна повністю погодитися з думкою дослідників, щодо такої класифікації, оскільки вона побудована не за єдиним параметром. Як цілком слушно зауважує українська лінгвістка О. О. Селіванова, диференціація прецедентних феноменів потребує насамперед розмежування рівнів, на яких вони визначаються. Дослідниця пропонує розрізняти референційний рівень, на якому прецедентність представлена ситуацією чи сукупністю ситуацій. Тип такої ситуації має різну природу. Лінгвістка вважає, якщо подія відбулася в дійсності, вона є реальною преце- дентною ситуацією, якщо ж подія є вигаданою, її потрібно кваліфікувати як змодельовану колек- тивною чи індивідуальною свідомістю. В резуль- таті, прецедентна ситуація є раціональною або міфологізованою. На когнітивному рівні преце- дентність існує у вигляді концептуальної струк- тури інтеріоризованої ситуації, на мовному рівні такі прецедентні структури можуть бути репре- зентовані словом, сполукою, висловленням, тек- стом та текстовим фрагментом [4, c. 110].
   Крім того, інший бік проблеми прецедентних феноменів вбачають у їхній вербалізації. Адже дослідники поділяють їх на вербальні та верба- лізовані. До вербальних відносять прецедентне ім’я та прецедентне висловлювання, а до верба- лізованих, на їх думку, можна зарахувати преце- дентний текст та прецедентну ситуацію, які збері- гаються у когнітивній базі, і при потребі можуть вербалізуватися [3, c. 49]. Певні сумніви виника- ють щодо такого розуміння вербалізації преце- дентних феноменів. На нашу думку, до вербалі- зованих прецедентних феноменів можна віднести ім’я та висловлення, оскільки за ними на когні- тивному рівні існує прецедентна концептуальна структура, яка відповідає тій прецедентній ситуа- ції, що сформована свідомістю автора. Наприклад, компоненти фразеологізмів, які є прецедентними іменами (Lazarus, Hiob, Achiles, Napoleon, Juda, Mohikaner, Amor чи висловлювання «Auch du, mein Sohn Brutus?», «Das war kein Heldenstück, Oktavio!» імплікують прецедентні ситуації. Крім того вважаємо, що прецедентні феномени можуть бути і невербальними. До них відносимо твори живопису, архітектури та музики.
   Виділення невирішених раніше частин загальної проблеми. У виникненні та функ- ціонуванні прецедентних феноменів можна виокремити два етапи. Перший – це процес виникнення прецедентного феномена, закрі- плення його в слові, сполуці, висловленні, яке має предикативну природу, в тексті та текстово- му фрагменті. Інший етап визначають як фра- зеологізацію прецедентного феномена, інакше кажучи, прецедентний феномен може слугувати мотиватором у процесі творення фразеологізмів.

Проблема вивчення мотиваційних механізмів номінативних одиниць, фразеологізмів зокре- ма, є актуальною на сучасному етапі розвитку лінгвістичної науки. Прецедентні феномени як мотиватори фразеологічних одиниць німецької мови ще не були об’єктом когнітивно-ономасіоло- гічних досліджень та потребують особливої уваги сучасних дослідників.
   Формулювання  цілей  статті.   Виявити та проаналізувати різні за інформативною наси- ченістю прецедентні мотиватори фразеологізмів німецької мови, а також виокремити всі можливі типи мотивації за параметром відповідності мо- тиватора у структурі знань про позначене.
   Виклад основного матеріалу. У процесі тво- рення фразеологічних одиниць німецької мови прецедентні феномени слугують мотиваторами, се- ред яких ми виокремлюємо прецедентні тексти, прецедентні імена та прецедентні висловлення.
   Питання прецедентного тексту вважають од- ним із дискусійних в лінгвістичній науці, оскіль- ки він належить до найскладнішого виду пре- цедентних феноменів. Основні характеристики прецедентного тексту були розроблені Ю. М. Карауловим та знайшли надалі своє продовжен- ня в працях Ю. О. Сорокіна, Ю. Є. Прохорова,  В. Г. Костомарова, Г. Г. Слишкіна та інших лінг- вістів. До основних ознак прецедентного тексту Ю. М. Караулов відносить їх актуальність для особистості в когнітивному (пізнавальному та емоційному) відношенні, відомість широкому загалу, а також повторне звернення до тексту в дискурсі мовної особистості [1, с. 216]. Як зазна- чає автор, особливістю кожного прецедентного тексту є те, що він виступає цілісною одиницею позначення, знаком, який апелює до тексту-дже- рела та представляє його за принципом «час- тина – ціле». Науковець розширює розуміння прецедентного тексту, включивши в його склад лексеми, фразеологізми та речення. На думку Н. Ю. Караулова, до прецедентних текстів не слід відносити наукові роботи чи газетні фейле- тони, оскільки не всі представники соціуму їх чи- тають. Однак не лише художня література слугує джерельною базою прецедентних текстів. Вони можуть існувати і у формі міфів, легенд, казок та усно-поетичних творів. Корпус прецедентних текстів повинен стати частиною спільних знань і спільної культурної пам’яті, впізнаватися носія- ми мови та активувати вагомі для них концепти та їх зміст. Загалом корпус джерел прецедентних текстів є великий, однак важливим джерелом прецендентних феноменів залишається Біблія.
   У фразеологічному складі німецької мови се- ред прецедентних феноменів виявлено преце- дентні імена, які слугують мотиваторами фразео- логізмів німецької мови та є персонажами релі- гійних сюжетів: Adam, Eva (einen neuen Adam anziehen – seine alten Gewohnheiten ablegen, ein neuer Mensch werden; seit Adam und Eva – seit je, solange man denken kann); Abraham (wie in Abrahams Schoß – sicher und geborgen); Christus/ Christi (wie das Leiden Christi aussehen – sehr schlecht, elend aussehen); David (davon singt David nicht! – Ausdruck der Ablehnung); Hiob (arm wie Hiob – sehr arm); Josef (den heiligen Josef spielen – geschlechtlich enthaltsam leben); Judas (falsch wie Judas sein; den armen Judas singen

müssen – in einen Zustand geraten, in dem man Klagelieder anstimmt); Lazarus (armer Lazarus – ein bedauernswerter Kranker), Petrus (sich mit Petrus bekanntmachen – sterben); Saulus/Paulus (aus einem Saulus zu einem  Paulus  werden  –  aus einem Gegner einer Sache zu deren eifrigen Befürworten werden); персонажами та атрибу- тами міфів: Amor (von Amors Pfeil getroffen sein – sich verliebt haben); Argus (mit Argusaugen über etwas wachen – scharf / misstrauisch auf etwas achten; wachsam sein); (den gordischen Knoten durchhauen – ein Problem mit einem Schlage lösen); Morpheu (in Morpheus' Armen ruhen / liegen – schlafen); Pegasus (den Pegasus besteigen / reiten – dichten, reimen); Tantalus (Tantalusqualen / Tantalosqualen erleiden – Schmerzen / Angst erleiden müssen); Achilles (die Achillesferse sein – der wunde Punkt sein); Damokles (über jemandem hängt / schwebt ein Damoklesschwert – jemand ist einer ständigen Bedrohung ).
   Мотиваторами фразеологізмів можуть бути також німецькі національні імена: Otto, August, Michael, Fritz, Heinrich, Hans (ein dummer August; etwas für den alten Fritzen tun; was Großhans sündigt, muss Kleinhans büßen; den müden Heinrich spielen; j-n zum Michael machen); імена відомих особистостей (пись- менників, винахідників, історичних постатей, науковців): Blücher (Гебгард-Леберехт фон Блю- хер був пруським офіцером, який відзначився переможними битвами при Ватерлоо та Лейп- цігу; rangehen wie Blücher – eine Sache mutig anpacken); Wilhelm (король Пруссії Фрідріх Вільгельм ІІ відзначився своєю схильністю до розкішного життя; den dicken Wilhelm machen/ markieren – verschwenderisch, großzügig, leben); Willi (Віллі Брандт – німецький та європейський політик, лауреат Нобелівської премії; den starken Willі markieren – sich viel Durchsetzungskraft zutrauen); Johann Wolfgang von Goethe (Йо- ганн Вольфганг фон Гете німецький поет, прозаїк, драматург, мислитель і натураліст вважається за- сновником сучасної німецької літератури; so was lebt, und Goethe musste sterben – Redewendung angesichts eines dummen Menschen. Solch eine dumme Person ist leider unverwüstlich); Kotzebue (Август фон Котцебу був німецьким драматургом і письменником; Kotzebues Werke harausgeben – sich erbrechen); Xanthippe (Ксантіппа – дружи- на грецького філософа Сократа, яка відома через свій поганий характер; Xanthippen werden noch immer gebohren – die bösen Weiber sterben nie aus). Іноді прецедентне ім’я є недостатнім у своїй вер- бальній формі для репрезентації прецедентної концептуальної структури та референтної ситу- ації. Наприклад, на підставі одного оніму Marie (Pechmarie – Mädchen, dem allen zum Unglück ausschlägt, Marie – Geld, dicke Marie – viel Geld, wohlgefüllte Brieftasche; linke Marie – Falschgeld), ерцгерцогиня Австрії Марія-Терезія, за ім’ям якої було названо талер – срібну вагову монету, може бути сплутана з героїнею твору Людвіга Бехштай- на «Goldmarie und Рechmarie». Введення такого імені до тексту потребує уточнення.
   Актуалізація прецедентного тексту відбуваєть- ся шляхом апеляції до топонімів з міфологіч- них, релігійних, літературних сюжетів: (Eulen nach Athen tragen, zwischen Skylla / Scylla und



Charybdis sein, eine ägyptische Finsternis, Sodom und Gomorra; das Trojanische Pferd, böhmische Dörfer, den Gang nach Canossa antreten (müssen), in Buxtenhude. Не останню роль відіграють іс- торичні події в створенні прецедентного фено- мену, що нам демонструють такі приклади: (den Rubikon überschreiten – einen entscheidenden Schritt tun, den man nicht mehr rückgängig machen kann; в 49 р. до н. е. Юлій Цезар, порушивши за- борону римського сенату, перейшов зі своїми вій- ськами річку Рубікон, що відокремлювала Умбрію від Північної Італії, після цього почалася грома- дянська війна, в ході якої Цезар оволодів Римом); (erschlossen sein wie Robert Blum – am Ende seiner Kräfte, völlig erschöpft sein; таке порівняння відси- лає до подій Віденського повстання, в яке потра- пив видавець книг з Ляпціга Роберт Блюм, під час якого він був застрелений); назви народів, пле- мен, національностей (hausen wie die Hunnen – gewalttätig, roh sein, toben, Zerstörungen anrichten; гуни – загальна назва союзу кочових племен, вся Європа здригалась від їх спустошливих набігів); (wie der ewige Jude sein – immer unterwegs / rastlos sein); (einen Mohren weißwaschen wollen – etwas vergebliches versuchen); (stolz  wie  ein  Spanier sein – sehr stolz sein; гордість вважається однією із особливостей іспанського народу). Прецедентними мотиваторами фразеологізмів слугують назви гро- шових одиниць (durch Mark und Pfennig gehen – durchdringend, erschütternd, grell sein); продуктів харчування (Das geht ja wie das Brezelbacken! – das geht sehr gut / schnell / einfach).
   У своєму дослідженні проблеми породження прецедентних текстів В.Г. Костомаров зауважує певні закономірності, які сприяють перетворен- ню фрагментів тексту в прецедентні висловлю- вання [2, c. 73–76]. В основному, як вважає ав- тор, це можуть бути назви текстів, початок або кінець тексту, речення, які немов акумулюють увесь його зміст. У цьому аспекті як прецедент- ні тексти у німецькій мові найчастіше знаходять свій вияв твори Е. М. Ремарка «Im Westen nichts Neues», «Drei Kameraden», Г. Гессе «Steppenwolf» та трагедія Й. В. Гете «Faust», «Die Leiden des jungen Werther», зокрема, назва вірша Гайнрі- ха Гайне «Іch weiß nicht, was soll es bedeuten….» та його останній рядок: «Und das hat mit ihrem Singen die Lorelei getan» – ironische od. scherzhafte Anspielung auf die männliche Verführbarkeit. Прикладом може слугувати також назва авто- біографії Й. В. Гете «Dichtung und Wahrheit», яка використовується як заголовок в статті про технічні та екологічні проблеми, де автори за до- помогою методу подвійної актуалізації будують мовну гру на одночасному співставленні семан- тики обох омонімів Dichtung (поезія) та Dichtung (забезпечення герметичності).
   Актуалізація прецедентного тексту, як вже зазначалося вище, може слугувати мотивато- ром фразеологічної одиниці в німецькій мові. Як приклад розглянемо казку Братів Грімм «Hans im Glück», назва якої стала мотиватором фра- зеологізмів Hans im Glück – unbekümmerter, sorgloser Mensch, або Hans im Glück haben – trotz einer schlechten Lage noch  Glück  haben,  da es noch schlimmer hätte passieren können, а також історичний роман Джемса Феннімора Купера «Останній з могікан» ( нім. «der letzte

Mohikaner») der letzte Mohikaner – der / die / das allein noch übrig Gebliebene; ein Nachzügler. Має- мо підкреслити, що мотиваторами неофразеоло- гізмів в німецькій мови можуть слугувати назви фільмів, як наприклад, Bonnie und Clyde: Mann und Frau, welche erregende Verbrechen begangen haben, або, наприклад, назва німецького тра- гікомедійного фільму «Good Bye, Lenin», яка вживатиметься на позначення прощання з про- блемами минулого життя. Такі тексти, на наш погляд, можна віднести до універсально-преце- дентного типу, оскільки він міститься в універ- сальній когнітивній базі, що реферує до загаль- новідомих ситуацій. Так само Г. Г. Слишкін, з огляду на апелювання адресата до відповідних текстів, виокремлює ремінісенції, серед яких, під нагадуванням розуміє пряме відтворення мовної одиниці, яка є іменем певного текстового кон- цепту [6, c. 128]. Послуговуючись термінологією Г. Г. Слишкіна, у процесі проведеного дослі- дження фразеологізмів нам вдалося зафіксу- вати пряме цитування та квазіцитування. Під прямим цитуванням розуміємо дослівне від- творення мовною особистістю в своєму дискур-   сі частини або всього тексту в такому вигляді,    в якому цей текст зберігся в її пам’яті. Однак, маємо зауважити, що з часом цитати можуть утвердитися в ментальному лексиконі людей та стати самостійними, у ході якого контекстуально зумовлене значення цитати стає загальновідо- мим і поступово роль контексту для розуміння фразеологізму зменшується. Фразеологізм seine Hände in Unschuld waschen – це цитата із Біблії, а das ist des Pudels Kern походить із «Фауста»   Й. В. Гете, значення таких виразів загальновідо- ме без контексту згаданих джерел. Під квазіциту- ванням розуміємо відтворення всього тексту або його частини з певною метою у модифікованому вигляді. Останні два типи прецедентних феноме- нів, на наш погляд, можна віднести за класифі- кацією В. В. Красних до прецедентних висловлень. Таке явище яскраво ілюструють фразеологізми: ab nach Kassel – може вживатися в різних ситуаціях та означати «Schnell fort! Ab ins Bett! Verschwinde! (Забирайся звідси! Іди-но спати! Забирайся геть!). Фразеологізм апелює до подій, які пов’язані з остан- нім французьким імператором Наполеоном ІІІ, коли його, взятого в полон після поразки в битві під Седаном, везли в місто Кассель, жителі вигукували Наполеону вслід: «Ab nach Kassel!». Безперечно, що фразеологізм Ach du, (mein Sohn) Brutus?– also auch du verrätst mich, lässt mich in Stich? (здивування тим, що хтось перейшов до іншої сторони та кинув Вас) експлікує прецедентні мотиватори, під якими розуміємо у творі В. Шекспіра «Юлій Цезар» пряме цитування останніх слів Юлія (Et tu, Brute!) перед своєю смертю.
   Обґрунтовуючи статус прецедентних фено- менів як складників концептуальної системи, зауважимо, що у когнітивному аспекті за пре- цедентними мотиваторами завжди стоїть певна структура знань, фрагменти якої корелюють зі складниками структури знань про позначене. Прецедентна мотивація фразеологічних одиниць відповідно до параметру статусу мотиватора певного компонента структури знань може бути кваліфікована в нашому дослідженні як пропо- зиційна, асоціативно-термінальна та модусна,

а також ґрунтуватися на міфологічній природі феноменів. Приміром, якщо прецедентний мо- тиватор в ономасіологічній структурі фразеоло- гізму виправданий референційно і є складником предикатно-аргументних структур, як нам це демонструють фразеологізми: in Buxtenhude; das geht wie Brezelbacken; rangehen wie Blücher; seinen Kaiser Wilhelm unter etwas setzen; den starken Willi markieren. Приналежність прецедентного мотиватора до асоціативно-термінальної струк- тури знань спостерігаємо у таких фразеологізмах як der letzte Mohikaner, den Rubikon überschreiten, linke Marie. Модусний тип перецедентної моти- вації стосується майже всіх її типів, адже оцінку вважають універсальною лінгвістичною катего- рією, яка переважно закладена у значенні фра-

зелогізмів. Дуже велика кількість прецедентно мотивованих фразеологізмів ґрунтуються на мі- фологічній природі, яка формує норми та цінності етнічного суспільства та є потужним регулятором процесу культурної та етнічної ідентифікації.
   Висновки з даного дослідження і пер- спективи. Підводячи  підсумки,  зазначаємо, що знаки прецедентних феноменів є активними в номінативних процесах фразеологізмів. Звер- нення до них можливе через прецедентні тексти, імена та висловлення, які стають їхніми симво- лами та слугують засобами збереження й тран- сляції культури народу. Перспективи досліджен- ня полягають в окресленні меж прецедентних феноменів та в з’ясуванні специфіки невербаль- них прецедентних феноменів.

Список літератури:
1. Караулов Н.Ю. Русский язык и языковая личность. Москва : Наука, 1987. 263 с.
2. Костомаров В.Г., Бурвикова Н.Д. Как тексты становятся прецедентными. Русский язык за рубежом. 1994.
№ 1. С. 73–76.
3. Красных В.В. Этнопсихолингвистика и лингвокульторология : курс лекций. Москва : ИТДГК Гнозис, 2002. 284 с.
4. Селіванова О.О. Світ свідомості в мові. Монографічне видання. Черкаси : Ю. Чабаненко, 2012. 488 с.
5. Селіванова О.О. Лінгвістична енциклопедія. Полтава : Довкілля-К, 2010. 844 с.
6. Слышкин Г.Г. От текста к символу: лингвокультурные концепты прецедентных текстов в сознании и дис- курсе. Москва : Academia, 2000. 128 c.
References:
1. Karaulov N.Yu. (1987). Russkij yazyk i yazykovaya lichnost [The Russian Language and the Linguistic Personality]. Moskva: Nauka. (in Russian)
2. Kostomarov V.G., Burvikova N.D. (1994). Kak teksty stanovyatsya preczedentnymi [How the Texts Become the Precedent Ones]. Russkij yazyk za rubezhom, no. 1, pp. 73–76.
3. Krasnykh V.V. (2002). Etnopsikholingvistika i lingvokultorologiya: kurs lekczij [Ethnopsycholinguistics and Linguoculturology: Lectures]. Moskva: ITDGK Gnozis. (in Russian)
4. Selivanova O.O. (2010). Linhvistychna entsyklopediia [Linguistic Encyclopedia]. Poltava: Dovkillia-K. (in Ukrainian)
5. Selivanova O.O. (2012). Svit svidomosti v movi. Monohrafichne vydannia [The World of Consciousness in the Language. Monographic Edition]. Cherkasy: Yu. Chabanenko. (in Ukrainian)
6. Slyshkin G.G. (2000). Ot teksta k simvolu: lingvokulturnye konczepty preczedentnykh tekstov v soznanii i diskurse [From the Text to the Symbol: Linguistic and Cultural Concepts of the Precedent Texts in Consciousness and Discourse]. Moskva: Academia. (in Russian)





Pavlychko Oksana, Martyniv Oksana, Glyudz Myroslava
Taras Shevchenko National University of Kyiv
THE PRECEDENT MOTIVATION OF PHRASEOLOGICAL UNITS IN THE GERMAN LANGUAGE
Summary. In the scientific research, one of the current problems of modern nomination theory – the study  of motivational mechanisms which present themselves on the cognitive and verbal level, the question of prec- edent phenomena is shown which are widely used in the nomination processes and can be served as the mo- tivators of phraseological units. The concept of precedent phenomena and their typology are analyzed in the article. The differentiation of pecedent phenomena by the level delimitation is substantiated. In the research the pecedent motivators of phraseological units in the German language are identified and analyzed by their different informative saturation, as well as the possible types of motivation are identified by the parameter of the motivator in the structure of knowledge about a certain thing. The precedent phenomena are the compo- nents of the conceptual system. In the cognitive aspect precedent motivators always have a certain structure of knowledge, the fragments of which correlate with its components. The precedent motivation of the phra- seological units in accordance with the parameter of the status of the motivator of a particular component of the structure of knowledge about a certain item can be qualified in our research as propositional, associative, terminal and modus, as well as it can be based on the mythological nature of the phenomena. If the precedent motivator in the onomasiological structure of the phraseological units uses the motivational symbols in the di- rect meanings from predicative and argumentative structures and different levels of the nuclear component of the structure, then such kind of motivation is qualified as the propositional one. The precedent motivators can correlate with the associative and terminal part of the structure of knowledge about a certain item, which is based on the usage of symbols of one conceptual system to denote another one. The modus type of the precedent motivation applies to almost all its types, because the assessment is considered to be the universal linguistic category, which is mainly put in the meaning of the phraseological units. A very large number of precedent and motivated phraseological units are also based on the mythological nature, which forms the norms and values of the ethnic society and is a powerful regulator of the process of cultural and ethnic identification.    In the phraseological structure of the German language among the precedent phenomena which are served as the motivators of phraseological units the precedent names are found which belong to the characters of reli- gious and mythological plots, toponyms from literature, mythological and religious plots, the names of peoples, tribes, nationalities, monetary and food units. The German national names and the names of famous people can be the motivators of phraseological units. The actualization of the precedent text, as well as the precedent expressions we understand as the direct quotation and quasi-quotation. They can also be served as the moti- vators of set expressions.
Keywords: precedent phenomena, precedent names, precedent texts, precedent expressions, motivator, direct citation, quasi-quotation, phraseological units.
