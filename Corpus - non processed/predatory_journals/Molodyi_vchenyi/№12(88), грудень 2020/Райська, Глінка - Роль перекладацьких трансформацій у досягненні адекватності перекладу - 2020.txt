«Молодий вчений» • № 12 (88) • грудень, 2020 р.
DOI: https://doi.org/10.32839/2304-5809/2020-12-88-62 УДК 811.111.161.2`25



Райська Л.В., Глінка Н.В.
Національний технічний університет України

«Київський політехнічний інститут імені Ігоря Сікорського»
РОЛЬ ПЕРЕКЛАДАЦЬКИХ ТРАНСФОРМАЦІЙ У ДОСЯГНЕННІ АДЕКВАТНОСТІ ТА ЕКВІВАЛЕНТНОСТІ ПЕРЕКЛАДУ ТЕКСТУ У ГАЛУЗІ МЕДИЦИНИ
Анотація. Стаття присвячена дослідженню такого важливого для перекладознавчої науки явища, як перекладацькі трансформації, які являють собою певні міжмовні перетворення, покликані зберегти та передати зміст та функцію повідомлення тексту оригіналу у тексті перекладу. В цьому дослідженні роз- глядаються ті трансформаційні перетворення, які використовуються при перекладі англомовного на- уково-популярного тексту (Олівер Сакс: «Чоловік, який сплутав дружину з капелюхом та інші історії з лікарської практики») на медичну тематику. У статті наведені реальні приклади використання пере- кладацьких трансформацій у медичному тексті, відібрані з матеріалу доследження. Крім того, визначені найчастотніші трансформаційні перетворення, характерні для досліджуваного матеріалу, а саме: тран- скрибування, транслітерація, адаптивне транскодування, калькування, експлікація, субституція та інші. В роботі обґрунтована необхідність використання таких трансформацій при перекладі задля досягнення адекватності та еквівалентності тексту перекладу.
Ключові слова: переклад, перекладацькі трансформації, адекватність, еквівалентність, медичний текст.

       Постановка проблеми. Переклад ме- дичного тексту та медичної лексики від- носиться до одного з найважливіших питань перекладознавства, адже результати перекладу медичних текстів можуть безпосередньо вплива- ти на життя та здоров’я людей. Медична лексика найчастіше реалізовується у текстах науково- технічного функціонального стилю і у такому ви- падку переклад відбувається за канонами науко- во-технічного перекладу і має бути максимально наближеним до оригінала. Неточності і двознач- ність виключені. Однак, медична лексика, ото- чуючи нас повсюди і щоденно – на вулиці, по те- левізору, в книжках тощо, може реалізовуватись у текстах різних функціональних стилів, підсти-
лів та жанрів.
© Райська Л.В., Глінка Н.В., 2020
   
В цій статті текст, що використовує  вели- ку кількість медичної лексики, розглядається на матеріалі книги, яку можна віднести до науково-популярного стилю, «Чоловік, який сплутав дружину з капелюхом та інші історії  з лікарської практики» Олівера Вулфа Сакса  у зіставленні з перекладом цієї книги у вико- нанні Олени Опанасенко, виданим в  Украї- ні в 2017 році. Будучи одночасно насиченим великою кількістю термінологічної та нетер- мінологічної медичної лексики і різноманіт- ними художніми засобами, цей твір з його перекладом має великий потенціал для до- слідження різноманітних способів перекладу творів медичного спрямування поза межами науково-технічного тексту.

   Отже, в центрі уваги цієї статті знаходяться перекладацькі трансформації, які зазначений вище перекладач використовував при перекладі насиченого медичною лексикою тексту для до- сягнення адекватності та еквівалентності тексту перекладу.
   Аналіз останніх досліджень та публіка- цій. Питання перекладацьких трансформацій- них перетворень досліджувала велика кількість науковців. І, хоча, одностайності в питанні ви- значення цього поняття та класифікації таких трансформацій не існує досі, перекладацькі трансформації, є основою більшості перекладів та широко використовуються при дослідженнях перекладу.
   Особливу увагу дослідженню перекладаць- ких трансформацій приділяли такі науковці як: О.О. Селіванова, на думку якої, суть трансфор- мацій полягає в зміні формальних або семантич- них одиниць вихідного тексту при збереженні інформації, яку необхідно передати [8, с. 201]; Я.Й. Рецкер, який вважає, що трансформації – це певні прийоми логічного мислення, за допомогою яких розкривається значення іншомовного сло- ва в контексті і знаходиться відповідник цього слова, який не зовсім збігається зі словниковим відповідником [7, с. 82]; В.Г. Гак, який визначає трансформації, як міжмовні перетворення, які застосовуються з метою досягнення еквівалент- ності текстів оригіналу й перекладу і необхідні для збереження функціонального впливу повідо- млення тексту оригіналу [3, с. 55].
   Крім того, важливий внесок у дослідження    з цієї теми зробили Л.С. Бархударов, О.Д. Швей- цер, Р.К. Міньяр-Білоручев та А.М. Фітерман спільно з Т.Р. Левицькою.
   Так, наприклад, А.М. Фітерман та Т.Р. Ле- вицька у спільній праці розрізняють такі три види перекладацьких трансформацій як: граматичні трансформації, до яких відносять різноманітні перестановки, опущення і додавання, перебудови та заміни; стилістичні трансформації, до яких від- носять такі прийоми, як синонімічні заміни та опи- совий переклад, а також компенсацію; лексичні трансформації, до яких відносять заміну і додаван- ня, конкретизацію і генералізацію [5, с. 172].
   О.Д. Швейцер, в свою чергу, вирізняє такі типи перекладацьких трансформацій як: транс- формації на компонентному рівні семантичної валентності тобто заміна певних морфологічних засобів лексичними, іншими морфологічними, синтаксичними або фразеологічними засобами тощо; трансформації на референціальному рів- ні, куди відносять конкретизацію, генералізаці, заміну реалій, метонімічні трансформації, реме- тафорізацію, деметафоризацію, а також різно- манітні поєднання зазначених трансформацій; трансформації на стилістичному рівні – компре- сія та розширення [9, с. 157].
   Р.К. Міньяр-Білоручев також виділяє три види трансформацій: лексичні трансформації: прийоми генералізації і конкретизації; грама- тичні трансформації: прийоми пасивізації, за- міна частин мови і членів речення, об’єднання речень або їх членування; семантичні транс- формації: синонімічні, метафоричні заміни, ло- гічний розвиток понять, антонімічний переклад і прийом компенсації [6, с. 25].
   
Свій погляд на питання перекладацьких трансформацій також висловив В.Н. Комісаров. Його класифікація є досить повною та деталь- ною. Лінгвіст розрізняє такі групи трансформа- цій: транскрипція, транслітерація;  калькування; лексико-семантичні заміни, до яких відносимо конкретизацію, генералізацію, модуляцію; грама- тичну трансформацію; комплексні лексико-грама- тичні трансформації, до яких відносимо антоніміч- ний переклад, експлікацію, компенсацію [4, с. 32]. Виділення невирішених раніше частин загальної проблеми. Зазвичай, найбільша ува- га приділяється трансформаціям у художньому тексті, адже, переклад такого тексту дає найбіль- ше можливостей для всебічної реалізації різно- манітних трансформаційних прийомів. Переклад текстів наукового стилю, хоча і не такий різнома-
нітний в цьому плані, проте теж вартий уваги.
   Особливо медичні тексти певних менш поши- рених у цій галузі наукового знання підстилів та жанрів, таких як, наприклад, науково-попу- лярний стиль, можуть використовувати велику кількість різноманітних трансформаційних при- йомів, які допомагають досягнути  адекватної  та еквівалентної передачі синтаксичних, лексич- них та граматичних одиниць тексту оригіналу синтаксичними, лексичними та граматичними засобами рідної мови.
   У цій статті розглядаються можливості ви- користання таких прийомів на матеріалі реаль- но виконаного українського перекладу збірки
«Чоловік, який сплутав дружину з капелюхом  та інші історії з лікарської практики» Олівера Сакса, яку за стилем визначають, як науково-по- пулярну, а за жанром, як анамнез та/або есе.
   Цілями дослідження є: визначення поняття перекладацьких трансформацій; визначення понятть еквівалентність та адекватність; визна- чення відмінності між поняттями адекватності та еквівалентності; встановлення найчастотні- ших трансформацій у медичному науково-по- пулярному тексті; обґрунтування необхідності використання перекладацьких трансформацій для досягнення адекватності та еквівалентності тексту перекладу; визначення рівня еквівалент- ності досліджуваного тексту перекладу.
   Матеріалом дослідження слугували: книга “The Man Who Mistook His Wife for a Hat and Other Clinical Tales” Олівера Вулфа Сакса (1985) та її український переклад у виконанні Олени Опанасенко (2017).
   Виклад основного матеріалу досліджен- ня. Порівнявши текст оригіналу з текстом укра- їнського перекладу ми дійшли висновків, що на рівні речення перекладу даного тексту характер- ні різноманітні об’єднання, членування та пере- становки. Наведемо приклад [1; 2]:

If a man has lost a leg or
Коли людина втрачає
an eye, he knows he has
ногу або око, то знає про
lost a leg or an eye; but if
цю втрату. Коли ж вона
he has lost a self–himself–
втрачає себе, своє власне
he cannot know it, because
«я», то не може цього
he is no longer there to
знати, адже знати вже
know it.
немає кому.
   У цьому ж уривку бачимо приклад такої гра- матичної трансформації, як субституція або замі- на, в даному випадку субституція часової форми (has lost – втрачає), а також субституція частини



мови (has lost – втрату). Субституція частини мови, в свою чергу, дозволяє вилучити «зайві» повторювані елементи – a leg or an eye.
   Окрім прямих еквівалентів (physician – лі- кар, diseases – хвороби, vertigo – запаморочення, prosthesis – протез), перекладач часто використо- вував варіантні відповідники (cases – досліджен- ня, disorders – порушення, capacity – здатність), а також, так звані, оказіональні відповідники або контекстуальні заміни (routine – процедура, to see – обстежити, session – огляд).
   У багатьох випадках медичні терміни пере- кладалися за допомогою того чи іншого виду транскодуванння,		а		саме:	транскрибування (aphonia – афонія, aphemia – афемія, aphasia – афазія,	alexia	–		алексія),		транслітерація (mnemonist – мнемоніст, organism – організм, meningioma – менінгіома), а також адаптивне транскодування (rehabilitation – реабілітація, atrophy – атрофія, exteroception – екстероцепція). Зазначені трансформації є найчастотнішими, якщо розглядати окремі лексичні термінологіч- ні та нетермінологічні одиниці тексту. Якщо ж розглядати словосполучення чи контекстуаль- но зумовлені уривки речень, можна дослідити реалізацію значно більшої кількості різнома- нітних трансформацій, таких як, наприклад: калькування (neurology of identity – неврологія ідентичності, loss of speech – втрата мовлен- ня); вилучення (proprioceptive body-model – про- пріоцептивну модель, impersonal neurological science – безособовій неврології), додавання (acute polyneuritis гостру форму поліневриту, gnostic systems – система гностичної чутливості), екс- плікація (auditory feedback – слухового сприй- няття та орієнтування на звуки), модуляція
(seizures – епілептичні напади).
   Значно менш часто при перекладі твору, який є матеріалом нашого дослідження, проте такими, на які необхідно звернути увагу виявилися наступні трансформації: антонімічний переклад (it is easy to demonstrate the effects of variously located lesions on the left side – наслідки різноманітних пошко- джень лівої півкулі зафіксувати не так складно), цілісне перетворення (The Working Brain – Основи нейропсихології), метафоризація (amytal injection – ін’єкціями «сироватки правди»).
   Крім того, перекладач часто використовував такі трансформації як: вже зазначена субсти- туція (clinical curios – клінічні курйози (заміна числа)) та пермутація (“centers” in the brain – моз- ковими «центрами»).
   Загалом, дослідивши використання різно- манітних трансформацій при перекладі зазна- ченого творуговоримо про певний рівень ек- вівалентності текстів оригіналу та  перекладу  та досягнення адекватності тексту перекладу.
   При чому, під адекватним перекладом розу- міємо якісний переклад, тобто такий, який забез- печує необхідну повноту міжмовної комунікації в конкретних умовах. Водночас, під терміном
«еквівалентність» розуміємо смислову спільність прирівнюваних  одна  до  одної  одиниць  мови   і мовлення, відповідно до думки висловленої В.Н. Комісаровим [4, с. 53].
   В.Н. Комісаров у своїх роботах, присвячених до- слідженню еквівалентності перекладу, визначив п’ять змістовних рівнів, які відповідають певному

ступеню збереження ознак оригіналу в тексті пе- рекладу, а отже еквівалентності перекладу. Серед таких рівнів: рівень мети комунікації; рівень опи- су ситуації; рівень висловлювання; рівень повідо- млення; рівень мовних знаків [4, с. 55–59].
   Порівнявши текст оригіналу оригіналу дослі- джуваного матеріалу з текстом україномовного перекладу твору й визначивши перекладацькі трансформації, які використовував перекладач говоримо про певний рівень еквівалентності пере- кладу. А саме – у тексті перекладу збережена мета комунікації тексту оригіналу, збережена вказівка на описувану в оригіналі ситуацію, збереження за- гальних понять, за допомогою яких опис ситуації відбувається в оригінальному тексті, а також непо- вний але значний лексичний та синтаксичний па- ралелізм. Всі названі риси притаманні четвертому рівню еквівалентності – рівню повідомлення.
   Для того, щоб обґрунтувати необхідність вико- ристання трансформаційних перетворень, наведе- мо ще один уривок з тексту одного з розділів «Чо- ловік, який сплутав дружину з капелюхом» [1; 2].


   Бачимо, що при досить точній передачі сенсу оригіналу у мові перекладу, текст при перекладі все ж зазнав значних змін. До того ж, наведений уривок чудово демонструє наявність у тексті пе- рекладу такої перекладацької трансформації, як пермутації, тобто перестановки.
   Також необхідно виділити використання до- сить цікавої метафори, яку використовує ав-  тор: improvised a world around him – an Arabian Nights world, і яка в перекладі перетворилася на метафору і порівняння одночасно: він, як Шехе- резада, створює світ «тисячі й однієї ночі».
   Олена Опанасенко, яка перекладала даний твір зробила досить об`ємну й складну роботу як перекладач. Зробивши велику кількість змін, вона тим не менш, вона зуміла зберегти та пере- дати в повній мірі зміст тексту, висловивши його зрозумілими для реципієнта перекладу словами. Перекладач розширює текст, виймає на поверх- ню імпліцитну інформацію, робить багато переста- новок, вилучень та додавань, які, в свою чергу при- зводять до субституції. Наприклад: kaleidoscopic mutations and transformations – трансформують- ся, наче картинки механічного калейдоскопа. Ін- формація, вилучена в одному місці оригінального
тексту, в перекладі компенсується в іншому місці.
   Висновки і пропозиції. Узагальнюючи ви- кладене, говоримо про неможливість адекватно-

го перекладу без використання трансформацій- них перетворень. Можна стверджувати, що без описаних у статті перетворень переклад був би не зрозумілим реципієнту тексту і не міг би до- сягнути такого ж комунікативного впливу, що оригінал, а отже не був би адекватним і, відпо- відно, еквівалентним. Саме цим обґрунтовується необхідність використання трансформаційних перетворень при перекладі.
   
Отже, використання трансформацій різних типів при перекладі науково-популярного медич- ного тексту не тільки можливе, але й необхідне для досягнення еквівалентності та адекватності перекладу. Звідси випливає, що перекладач має не тільки бездоганно володіти мовою оригіналу та мовою перекладу та знаннями з галузі, у якій він перекладає, але й добре розумітися на транс- формаційних перетвореннях.

Список літератури:
1. Oliver W. Sacks: The man who mistook his wife for a hat and other clinical tales. New York : Simon & Schuster, 1987. 233 p.
2. Oлівep Caкc, пер. Олена Опанасенко. Чоловік, який сплутав дружину з капелюхом та інші історії з лікар- ської практики. Київ : Наш формат, 2017. 288 с.
3. Гак В.Г. Языковые преобразования : монография. Москва : Языки русской культуры, 1998. 768 с.
4. Комиссаров В.Н. “Теория перевода (лингвистические аспекты)” : Учебник для ин-тов и фак. иностр. яз. Москва : Высшая школа, 1990. 252 с.
5. Левицкая Т.Р., Фиттерман А.М. Проблемы перевода. Москва : Международные отношения, 1976. 264 c.
6. Миньяр-Белоручев Р.К. Общая теория перевода и устный перевод. Москва : Воениздат, 1980. 237 с.
7. Рецкер Я.И. Теория перевода и переводческая практика. Москва : Международные отношения, 1974. 214 с.
8. Селіванова О.О. Лінгвістична енциклопедія. Полтава : Довкілля, 2011. 844 с.
9. Швейцер А.Д. Перевод и лингвистика: Статус, проблемы, аспекты. Москва : Наука, 1988. 215 с.
References:
1. Oliver W. Sacks (1987) The man who mistook his wife for a hat and other clinical tales. New York: Simon & Schuster, p. 233.
2. Oliver Sacks, per. Olena Opanasenko (2017) Cholovik, yakyj splutav druzhynu z kapelyuhom ta inshi istoriyi z likarskoyi praktyky [The man who mistook his wife for a hat and other clinical tales]. Kyiv: Nash Format, 288 p. (in Ukrainian)
3. Gak V.G. (1998) Yazykovye preobrazovanya: monografya [Language transformations: monograph]. Moscow: Yazyki russkoj kul'tury, p. 55. (in Russian)
4. Komysarov V.N. (1990) “Teorya perevoda (lyngvystycheskye aspekty)”: Uchebnyk dlya in-tov in-tov fak. ynostr. yaz. [“Translation theory (linguistic aspects)”. Textbook for institutes and fac. of foreign lang.]. Moscow: Vyshchaya shkola, p. 25. (in Russian)
5. Levyczkaya T.R., Fytterman A.M. (1976) Problemy perevoda [Translation problems]. Moscow: Mezhdunarodnye otnosheniya, p. 172. (in Russian)
6. Mynyar-Beloruchev R.K. (1980) Obshhaya teorya perevoda yustniy perevoda [General theory of translation and interpretation]. Moscow: Voenizdat, 237 p. (in Russian)
7. Reczker Ya.Y. (1974) Teorya perevoda, perevodcheskaya praktyka [Translation theory and translation practice]. Moscow: Mezhdunarodnye otnosheniya, p. 82. (in Russian)
8. Selivanova O.O. (2011) Lingvistychna encyklopediya [Linguistic encyclopedia]. Poltava: Dovkillya, p. 201. (in Ukrainian)
9. Shvejcer A.D. (1988) Perevod, lyngvystyka: Status, problemy, aspekty [Translation and linguistics: status, problems, aspects]. Moscow: Nauka, p. 157. (in Russian)





    Raiska Liena, Hlinka Nataliia National Technical University of Ukraine “Igor Sikorsky Kyiv Polytechnic Institute”
THE ROLE OF TRANSLATION TRANSFORMATIONS TO ACHIEVE THE ADEQUACY AND EQUIVALENCE OF THE TEXT IN THE FIELD OF MEDICINE
Summary. The article is devoted to the study of such an important translation phenomenon as translation transformations, which are certain interlingual transformations which are used to preserve and convey the content and function of the message of the original text in the translated text. A large number of researchers have studied the phenomenon of translation transformations and tried to define and classify them. However, the study of the use of translation transformations in the medical text is an area that has so far been insuffi- ciently studied. The translation of medical text is one of the most important issues in translation studies, as the results of the translation of medical texts can directly affect people's lives and health. Although the medical literature is usually associated mainly with technical text, which has its own strict rules of translation, there are many variants of medical texts of different substyles and genres, as well as ways to translate them. This particular study examined the transformations used in the translation of English popular science text (Oliver Sacks: “The man who mistook his wife for a hat and other clinical tales”) on medical topic. The article presents real examples of the use of translation transformations in the such a medical text, selected from the research material. The transformations which were used most often are also specified in this article, such as: transcrip- tion, transliteration, adaptive transcoding, explication, substitution, transformation based on antonymy and others. The article investigates and substantiates the need to use such transformations to achieve equivalence and adequacy of the translated text as well as draws a line between these two concepts. In addition, this paper defines the level of equivalence of the translated text (research material) according to the levels of equivalence of Komissarov V.N. The translated text we are studying is at the fourth level of equivalence, because it meets all the characteristics inherent in this level. This article is an attempt to identify opportunities for the use of translation transformations in medical texts, namely in popular science texts, as well as to identify the main transformations used in such texts and their role to achieve the adequacy and equivalence of translation.
Keywords: translation, translation transformations, adequacy, equivalence, medical text.

