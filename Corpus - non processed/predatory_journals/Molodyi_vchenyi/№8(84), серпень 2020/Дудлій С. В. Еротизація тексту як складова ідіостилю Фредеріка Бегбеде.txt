«Молодий вчений» • № 8 (84) • серпень, 2020 р.

DOI: https://doi.org/10.32839/2304-5809/2020-8-84-38 УДК 821.133.1



Дудлій С.В.

Прикарпатський національний університет імені Василя Стефаника
ЕРОТИЗАЦІЯ ТЕКСТУ ЯК СКЛАДОВА ІДІОСТИЛЮ ФРЕДЕРІКА БЕГБЕДЕ
Анотація. У статті досліджується художня модель еротичного дискурсу Фредеріка Бегбеде. Як складова естетики пост-постмодернізму сексуальність зосереджується не тільки і не стільки у сфері чуттєвої любові. У творах французького митця еротизм є головною ознакою життя й мислення сучасної людини. Проаналі- зовано контекстну природу еротизації тексту Бегбеде, зокрема з’ясовано соціальний пласт. Зазначено, що сучасне суспільство письменник трактує у своєрідній манері: з одного боку, викриваючи занепад моралі, письменник наштовхує на роздуми про необхідність кардинальних змін, а з іншого – з наполегливістю спостережливого песиміста стверджує думку про неможливість щось змінити. Художній світ Бегбеде стає місцем перетину моделей еросу, представлених на всіх рівнях творення та розуміння тексту як сексу- ального феномена. Стильова палітра письменника специфічна, насичена різними мовними прийомами, що слугують засобами відтворення і передачі образів пост-постмодерну з усіма вадами, умовностями та екзистенціальною розгубленістю індивідів. Сталою залишається атмосфера «театру абсурду», в алогічний простір якого виявляються втягнуті і герой, і читач. До стильової специфіки творів Бегбеде належить при- йом самоцитування, базований на тісному взаємозв’язку романів, «чорний гумор», але найчастіше − «мас- ка» сучасного молодого циніка, через яку відтворено десакралізацію культурно-історичних цінностей.
Ключові слова: Фредерік Бегбеде, постмодернізм, ерос, засоби еротизації, індивідуальний стиль.


Постановка проблеми. Романи Ф. Бегбе- де, відомого сучасного французького про-
заїка, публіциста та літературного критика, є тво- рами, які нині все частіше потрапляють у коло лінгвістичних розвідок еросу. Бачення еротичної реальності, яку продукує автор, визначається як постмодерністська чуттєвість, тобто сприйняття світу як еросу. Сьогодні постмодернізм, чи радше пост-постмодернізм, сприймається як явище до- волі строкате й неоднозначне. Серед його худож- ніх зразків чимало творів-«одноденок», що зумов- люють критичне сприйняття напряму в цілому. Однак у той же час пост-постмодернізм уже встиг запропонувати читачам і критикам дійсно яскра- ві, неординарні твори, визнані в різних країнах світу. Читацький інтерес до них дуже великий,

зокрема через їх насиченість засобами еротиза- ції. Особливо це стосується творчості Фредеріка Бегбеде, художній світ якого вибудуваний довко- ла сприйняття світу як еросу.
   Аналіз останніх досліджень і публікацій. Еротично-сексуальна проблематика як предмет наукового дослідження в літературі особливо яскраво постала на початку ХХ століття. Потуж- ний внесок належить працям психоаналітиків: З. Фройда, А. Адлера, К.-Г. Юнга, Е. Фромма   та ін. До розв’язання цієї проблеми долучилися західноєвропейські дослідники М. Мерло-Понті, Ж. Батай, Ж.-П. Сартр, М. Фуко та ін. Вітчизня- ний дискурс представлений іменами В. Агеєва, В. Гуменна, О. Ковалюк, С. Павличко, В. Розано- ва, Л. Шах. Початок третього тисячоліття озна-


© Дудлій С.В., 2020

менувався новими дослідженнями в цій галузі: П. Брюкнера, М. Цемборської-Лебоди, І. Осинов- ської. Дослідженням еротичного концепту за- ймалися І. Борисюк, М. Варикаш, В. Завадська, О. Мудрак, О. Пухонська тощо. Кожен із зазна- чених авторів звертався до окремого аспекту еро- тичного, окремо не зупиняючись на комплексній характеристиці його рис в світовій літературі.
   Виділення невирішених раніше частин загальної проблеми. Художній доробок мит- ця, котрий устиг завоювати симпатії багатоміль- йонної читацької аудиторії, в літературознавчих колах залишається маловивченим. Більше того, ставлення до романів письменника знаходить своє вираження в різко протилежних оцінках, що також ускладнює формування об’єктивної наукової позиції. Зокрема, залишаються недо- слідженими засоби еротизації текстів художніх творів письменника.
   Мета дослідження. Головна мета даної ро- боти полягає в встановленні особливостей ероти- зації тексту як складової індивідуального стилю Фредеріка Бегбеде.
   Виклад основного матеріалу. Художня кар- тина світу, де химерно поєднано факти  і вигад- ку, зумовлена  жанровими  пристрастями  автора  і практично завжди залежить від атмосфери епохи, стильової парадигми, яка продиктована соціокуль- турними орієнтирами століття. У постмодерніст- ській грі сама література виявляється своєрідною базою даних, звідки беруться коди, які дозволяють
«симулювати» ефект відтворення реальності через незліченні симулякри. Ця особливість поетики постмодернізму давно описана. Однак і в такому контексті є письменники, чиї принципи звернення до літератури виявляються не формою «кровозмі- шуючих зв'язків близьких родичів», а «синтезом», цілющою силою якого є «злиття художніх енергій», традиції з новаторством. До таких письменників відноситься один з найпопулярніших сучасних французьких авторів – Ф. Бегбеде.
   Фредерік Беґбеде або Фредерік Беґбедер (фр. Frédéric Beigbeder) – французький прозаїк, публі- цист, літературний критик, редактор, сценарист, актор та режисер. Вважається одним з найціка- віших сучасних письменників Франції. Більшість творів французького прозаїка загалом органічно вписуються в систему художніх пріоритетів кінця ХХ – початку ХХІ століть. Зокрема, його ранні ро- мани «Спогади пришелепуватої молодої людини»,
«Відпустка у комі», «Кохання живе три роки», як пише В. Андрієвська, «роблять свій внесок у фор- мування  літературної  картини  світу,  а  також у вивчення і розуміння процесів, що відбувають- ся в сучасному постіндустріальному суспільстві» [1, с. 12]. При цьому, стверджує О.  Калашнікова,
«бачення реальності, характерне для доби постмо- дернізму, визначається як хаос» [12]. Саме такою хаотичною в інтерпретації митця постає оточуюча дійсність, позаяк Ф. Бегбеде «послідовно втілює ідею абсурдності людського існування в атмосфері відсутності чітких ціннісних орієнтирів та нівеля- ції моралі» [13, с. 113].
   Ф. Бегбеде, заслуживши славу одного з яскра- вих представників сучасної французької худож- ньої прози, спробував «розібрати» смисловий про- стір французького художнього наративу. Стиль мови письменника специфічний і дуже насиче-

ний різними мовними прийомами; при цьому, можливо, Бегбеде використовує далеко не все ба- гатство стилістичних засобів сучасної французь- кої мови, проте улюблений набір деяких з них (зокрема, іронія і оксюморон) неабияк насичує сторінки його творів [15]. Все це використовуєть- ся автором для відтворення і передачі широким масам читачів образу постмодерну з усіма його вадами, умовностями і екзистенціальною розгу- бленістю його індивідів.
   Еротизація тексту є однією з основних харак- теристик літературного доробку доби постмодер- нізму. Зокрема, Ф. Бегбеде зазначає у своєму тексті «Романтичний егоїст», що еротизм є го- ловною ознакою життя й мислення сучасної лю- дини: «Починаючи з певного віку, на все маємо відповідь: кохання? «Живе три роки». Вірність?
«Це не життєва категорія». Смерть? «Тільки вона звільняє». Заспокоюєш себе готовими фразами. Починаючи з певного віку. Всі засоби підійдуть, аби перестати думати» [7, с. 183]. Сам Ф. Беґбеде стверджує, що «любов – кращий, коли не єдиний літературний сюжет. Не виключено, що скоро письменники творитимуть нові книги лише для того, аби дати чоловікові та жінці останній шанс дійти згоди. Можливо також, що кінець світу, оголошений у назві цього огляду <...> супрово- джуватиметься остаточним крахом людської любові на землі. Адже нема любові – нема й ро- манів. Щойно ми втратимо здатність відчувати, не буде про що й розповідати, та ніхто про це не пошкодує» [6].
   Парадигма еротизації постмодерністського тексту характеризує всю прозу Ф. Бегбеде, але, за загальним визнанням, найбільш явно дане проблемне поле зачіпається в таких творах, як
«99 франків» [2], «Вікна у світ» [3], «Ідеаль» [4], частково «Французький роман» [8]. При цьому мова автора дуже специфічна і важко піддається розшифруванню з побутових позицій, що відзна- чають й інші дослідники: «Складне кодування постмодерністського тексту дозволяє читачеві перебувати в різних віртуальних реальностях, іноді без надії зрозуміти, яка з них є істинною» [13, с. 114]. Цим автор намагається досягти мак- симального ефекту трансляції розгубленості ін- дивіда в цьому світі, повному ризиків і викликів. Роман письменника «99 франків» [2] являє со- бою сатиру, яка викриває всю таємницю реклам- ного бізнесу. Автор не соромиться у висловлю- ваннях і порівняннях, досить цинічно описуючи людей. Бегбеде порівнює споживачів з рабами (minables esclaves), зі стадом (vous n'êtes que du bétail à gaver), c піддослідними собаками (chiens de Pavlov), з баранами (les annonceurs veulent vous transformer en moutons), з телятами (un large public de veaux bêlants). Він критикує та- кож бездуховність  суспільства,  відзначаючи, що продукти споживання замінили йому Бога: l'humanité a choisi de remplacer Dieu par des produits de grande consommation. Усвідомлення свого рабського становища в суспільстві спожи- вання викликає,  на  думку  автора, до розпачу і до самогубства: Les gens se tuent parce qu'ils ne
reçoivent plus que des publicités par la poste.
   Ф. Бегбеде застосовує тотальну постмодер- ністську іронію, спрямовану на руйнування основ. Іронія в творчому пошуку Бегбеде вміло



переплітається часом з відвертим цинізмом. Не- мов намагаючись осягнути  вищу  майстерність в постмодерністській грі смислів, Бегбеде прагне піддати мовній та художній деформації класич- ні для сучасного суспільства канони – аж до бі- блійних заповідей, які з легкої руки публіциста підносили читачеві в якості рекламної продук- ції: «Ісус Христос – найкращий в світі рекламіст, автор численних слоганів: “Любіть ближнього свого”, “прийміть, споживайте, це тіло моє”, “ви- бачте їм, бо не відають, що творять”, “і після мене стануть першими”, “на початку було слово” ... ах, ні, пардон, це сказав його тато» [2, с. 77].
Як зазначають критики, в романі Бегбеде
«мова, стиль викладу – уїдливий, саркастичний, просто гумористичний, цинічний, а то й відверто вульгарний (природно, вульгарність використа- на не для додання яскравості твору, а для того, щоб передати найбільш повно атмосферу того світу і суспільства, яке описує автор» [14]. Спо- стерігаємо десакралізацію культурно-історичних цінностей, а крізь портрет «пересиченого циніка» проступає обличчя розчарованого ідеаліста і ро- мантика. До свого героя письменник відноситься як до невдахи. «Так що мій ліричний герой – чо- ловік, нещасний в любові, п'є, ні в що не вірить, окрім як в якийсь віртуальний пекло, одного разу покарав його за все слабкості, які він дозво- ляв собі в минулому. А ще його постійно рве, його регулярно кидають подруги і виганяють з робо- ти начальники», – так характеризує свого героя Бегбеде в одному з інтерв'ю [9].
   Роман «Ідеаль» (в оригіналі називається «Au secours pardon» – «Врятуйте, даруйте» [4]) про- довжує історію героя «99 франків», рекламіста Октава Паранґо, якого часто називають «двій- ником» автора. Опинившись в Росії в пошуках
«нового обличчя» для реклами косметики, герой Бегбеде відкриває для себе цю країну, її потвор- но-прекрасне обличчя, закохується і скоює зло- чин. Отже, злочин і любов стають ключовими сюжетними вузлами, визначаючи якісь літера- турні прецеденти – орієнтири, які ведуть автора через загадковий світ Росії посткомуністичного сьогодні. Не полишаючи читачу можливості за- сумніватися в цих «провідниках» і їх літератур- ному походження, Бегбеде в епіграф до першої частини роману позначає два найважливіших для створення його художньої картини ниніш- ньої Росії імені: перший епіграф взято з листа Достоєвського братові від 16 серпня 1839, а дру- гий – з «Перше кохання» Тургенєва.
   Модельний світ, який замінює реальну дій- сність, у романі має свою еротичну топографію. Тут існує своя міфологія, і головним міфом, без- умовно, є міф про перетворення Попелюшки на принцесу, зазначений іменами-міфологемами Клаудії Шиффер, Наталії Водянової, Кейт Мосс. Життя в цьому міфологічному космосі обертаєть- ся навколо своїх ритуалів: покази, кастинги, го- резвісні конкурси вибору Міс – «блакитна мрія будь-якого фашиста» [4, с. 43]. Персонажі цьо-  го світу відзначені своїми таємними  знаками, за якими легко впізнають один одного: ліфчик
«вандербра», горезвісний «Шанс» від «Шанель» (для модельок); «Чорні м'яті сорочки, прорвані на колінах джинси, светр кашеміру з трикутним вирізом від Zadig & Voltaire на голе тіло, скуйов-

джене волосся, типу тільки що з ліжка в будь- який час доби, плюс тижнева борідка для легко- го нальоту бунтарства...» [4, с. 51] (для скаутів модельних агентств).
   Р. Дзик стверджує, що головними віхами, що формують простір романного світу, стають, без- умовно, Достоєвський і Тургенєв [10, с. 105]. Код Достоєвського персоніфікує темні сторони душі Раскольникова, батюшка є двійником Октава. Він також закоханий в російську жінку, матір Олени Дойчева, яка звела з розуму Октава Па- ранґо. Код Тургенєва передбачає використан-  ня таких ключових модусів, як «перша любов»,
«тургенєвська дівчина», що стали атрибутом тур- генєвської топіки. Їх поява в контексті відверто цинічного, місцями порнографічного опису по- шуків юної російської мордочки для рекламного успіху здається абсолютно неможливим і зовсім недоречним. Однак саме любов змінює хід по- дій в житті цинічного, розчарованого, шалено самотнього і збоченого Октава Паранґо, сповідь якого і є розповіддю про перше кохання: «Отже, це справа вирішена, – промовив він, глибше сі- даючи в крісло і закурив сигару, – кожен з нас зобов'язаний розповісти історію  свого  першо-  го кохання. Ваша черга, Сергій Миколайович» [4, с. 11]. Цитати з «Першого кохання» стають традиційним для Октава безпрограшним спо- собом  підкорення  сердець   юних   кандидаток в моделі. У романі розказана історія «Першого кохання», за  Тургенєвим,  але  це  відбувається в сьогоднішньому світі, де любов замінили куль- том насолоди, і гедонізм став «ідеологією людей, які втратили надію» [4, с. 287].
   У культурному коді роману Бегбеде незримо присутній ще один знак Еросу, ні разу не на- званий, на відміну від літературних імен: це Зигмунд Фрейд, який відкрив людству секрет несвідомого, що визначає буття. Все, що відбу- вається в романі, побудовано на наріжних ідеях автора «Я і Воно». Причини всіх вчинків героїв роману кореняться в їх дитинстві, позбавленому нормальної любові обох батьків. І якщо Октав Паранго в своїх спробах повернутися в дитин- ство шукає все більш юних модельок і в той же час ненавидить усіх жінок, з якими спить, тим самим здійснюючи втеча від матері як втілен- ня комплексу Едипа, Лена Дойчева, яка вирос- ла без батька і навіть не знає, хто він, завзято шукає саме батька «в усіх випадкових хлопцях» [4, с. 262]. Фрейд «дозволяє» і пояснює присут- ність відверто фізіологічних, порнографічних описів подробиць сексуальних актів в нескінчен- ній сповіді героя роману батюшки Храму Христа Спасителя. Розбурхуючий сексуальну потенцію вібратор і думки про Бога виявляються в одному ряду, з'єднують богохульство і богошукання.
   Але Фрейд, як і всі інші знаки, також вписа- ний в літературний код роману, за допомогою якого герой пояснює свої психічні руху і свої дії, породжені Воно. Так, на прийомі у лікаря-пси- хіатра Октав черпає в літературі аргументацію, що виправдовує постійну подружню невірність, цитуючи лист А. Чехова Суворину від 23 березня 1895 р.: «Щастя ж, яке триває день у день, від ранку до ранку, – я не витримаю <...> Я обіцяю бути чудовим чоловіком, але дайте мені таку дружину, яка, як місяць, була б на моєму небі

не кожен день» [4, с. 145]. Позбавлений ілюзій Бегбеде, показуючи виворіт нинішньої гедоніс- тичної моралі, волає до розсудливості. Чи почу- ють його заклик, так виразно позначений в назві
«Au secours pardon».
   Специфіку еротизації сучасного суспільства Ф. Бегбеде трактує у своєрідній манері: «з одно- го боку, викриваючи занепад моралі, письмен- ник наштовхує на роздуми про необхідність кар- динальних змін, а з іншого – з наполегливістю спостережливого песиміста стверджує думку про неможливість щось переінакшити» [16, с. 278]. За письменником–постмодерністом, опір однієї лю- дини усталеному бездуховному світові з самого початку приречений на поразку. І все ж, при всьо- му своєму цинізмові й підкресленій безкомпроміс- ності в зображенні еротизму оточуючої дійсності, Ф. Бегбеде не цурається елементів романтики.
   Тема кохання до певної міри об’єднує всі кни- ги французького письменника, однак останній роман умовної трилогії – «Кохання живе три роки» – акцентує увагу на цьому почутті мак- симально, хоча й з урахуванням  притаманної Ф. Бегбеде манери. Увесь твір складається ніби з двох  частин:  походеньки  Марроньє-коханця  і страждання Марроньє-невдахи. Авторський ін- дивідуальний стиль, характерний для роману, повністю відповідає вимогам обраного художньо- го шляху – мінімальна кількість зображально– виражальних засобів, відсутність вишуканості, просте, точне й лаконічне мовлення, елементи
«чорного гумору», значну кількість цинічних су- джень. Особливо це стосується характеристики головного героя, все того ж Марка Марроньє. Йому 30, а це означає, що він «занадто старий, щоб бути молодим, і занадто молодий, щоб бути старим» [5, с. 54]. Марк розважається всю ніч, святкуючи власне розлучення, і волає на кожно- му кроці, що кохання живе три роки.
   Показово, що в третьому романі Ф. Бегбеде Марроньє займає позицію швидше не активного учасника подій, а стороннього спостерігача, ко- трий дистанційно стежить за богемними розва- гами і робить свої багато в чому оригінальні, але водночас і дискусійні зауваження. У підсумку чи- тач починає сприймати героя як людину, схильну до аналізу, до філософських узагальнень, адже Марроньє протягом усього твору розвиває власну теорію, сконцентровану у фразі: «Термін любові три роки, і нічого тут не вдієш» [5, с. 61].
   Вочевидь, письменник іронізує над своїм пер- сонажем, хоча судження останнього загалом не позбавлені сенсу. Згідно з концепцією Марка, ко- хання проходить три змінні стадії: Пристрасть – Ніжність – Нудьга. Кожна з них триває рівно рік. Три стадії, три роки, три стани – явна аналогія зі Святою Трійцею, про яку прямо говорить сам автор. Та раптом поряд з такою піднесеною ана- логією Ф. Бегбеде пропонує асоціації конкретно– приземлені. Наприклад, маніпуляції з меблями:
«У перший рік купують меблі. На другий рік ме- блі переставляють. На третій рік меблі ділять» [5, с. 96]. Письменник використовує такий при- йом цілком свідомо, з метою спантеличити чи- тача, викликати в нього заперечення, можливо навіть гнів і в той же час непереборне бажання дізнатись якомога більше про подальший розви- ток окресленої теорії. Як наслідок, реалізується

головне авторське завдання – нікого не залиши- ти байдужим. При цьому на рівні стилю пись- менник використовує характерну для постмодер- нізму іронію, намагається підкреслити умовність запропонованої концепції, ховає героя за маскою сучасного молодого циніка. Та в підсумку зда- валось би позбавлені глибокого смислу псевдо- філософські судження Марроньє знаходять своє підтвердження в історії його власного невдалого шлюбу, що додає оповіді помітного драматизму.
   У загальному контексті творчості Ф. Бегбеде особисту трагедію Марка як типового представ- ника своєї доби можна пояснити тим, що поко- ління кінця ХХ – початку ХХІ століть, на від- міну від своїх попередників, почало ставитися до шлюбних стосунків вельми поверхово. Для тих, хто звик жити миттєвими задоволеннями, одруження прирівнюється до походу в кав’ярню. Молодь, захоплена ідеєю споживання, ставить- ся до шлюбу як до процесу придбання ще одні- єї необхідної речі. Сім’ю створюють тому, що так потрібно, тому, що так чинять усі. Створюють не задля власного щастя, а задля того, щоб «позли- ти друзів або порадувати батьків або заради того і іншого разом, а іноді навпаки» [5, с. 87]. Саме споживацький підхід до почуттів породжує в ге- роя роману переконання, що родина – «кращий спосіб погубити справжню любов» [5, с. 69].
   Автор гостро відчуває внутрішній драматизм ситуації, але знову підкреслює нездатність їй протистояти. Його герой – не бунтар-одинак, він, як і всі інші, – жертва загального занепаду мора- лі. Саме тому Марк Марроньє позиціонує себе як найсумнішу людину у світі, більше того, мертву людину: «Я одягаюся в чорне: ношу траур по собі. Траур по людині, якою не став» [5, с. 103].
   У своїх творах, стверджує З. Савченко, пись- менник використовує художні прийоми, суго- лосні еротичній  поетиці  постмодернізму  [15].  У романі «Спогади пришелепуватої молодої лю- дини», «Відпустка у комі» та «Кохання живе три роки» він моделює власний хаотичний світ, хова- ючись за образом Марка Марроньє, акцентуючи виключну суб’єктивність оцінок. Зображувана прозаїком дійсність часом втрачає риси реаль- ності, сприймається як певна гра уяви героя, завдяки чому читач отримує можливість реалі- зувати принцип множинності інтерпретацій тво- рів. При цьому сталою залишається відтворена автором атмосфера «театру абсурду», в алогічний простір якого виявляються втягнуті і герой, і чи- тач. Крім того, Ф. Бегбеде постійно використовує прийом самоцитування, базований на тісному взаємозв’язку романів, послідовно іронізує над персонажами, способом їх існування, використо- вує «чорний гумор» з метою вразити невибагли- вого реципієнта.
   У підсумку романи французького письменни- ка можуть бути сприйняті як типовий зразок ма- сової літератури, що також відповідає установці пост-постмодерністів на розширення кола потен- ційних читачів. Твори письменника спрямовані не стільки на реалізацію розважальної функції, скільки на оголення гострих проблем сучасності, чим і зумовлена їх актуальність та художня зна- чимість. Своїми романами Ф. Бегбеде висуває претензії сучасній західній цивілізації, котра за період свого існування, здавалось би, ефектив-



но вирішила проблему прямого насильства, од- нак спровокувала поневолення опосередковане, зумовлене пріоритетністю матеріальних здобут- ків. Аналіз зразків творчості письменника дає підстави стверджувати, що за здавалось би при- мітивним «еротичним» фасадом його творів кри- ються гострі проблеми сьогодення.
   Висновки. Художній текст постмодерних творів є місцем перетину досить чітких моделей еросу, представлених на всіх рівнях створення та розуміння тексту як виключно сексуального феномена. Для постмодернізму сексуальність зо- середжується не тільки і не стільки у сфері чут- тєвої любові. Ф. Бегбеде зазначає, що еротизм    є головною ознакою життя й мислення сучасної людини. І все ж, при всьому своєму цинізмові    й підкресленій безкомпромісності в зображенні еротизму оточуючої дійсності, письменник не цу- рається елементів романтики. Він акцентує ува- гу на цьому почутті максимально, хоча й з ураху- ванням притаманної йому манери.

   
Стильова палітра  письменника  специфічна і дуже насичена різноманітними мовними прийо- мами, однак переважають іронія і оксюморон. Все це використовується автором для відтворення пе- редачі образу пост-постмодерну з усіма його вада- ми, умовностями і екзистенціальною розгубленіс- тю його індивідів. Зображувана дійсність часом втрачає риси реальності, сприймається як певна гра уяви героя, завдяки чому читач отримує мож- ливість реалізувати принцип множинності інтер- претацій творів. При цьому сталою залишається відтворена автором атмосфера  «театру абсурду», в алогічний простір якого  виявляються  втягнуті і герой, і читач. Крім того, Ф. Бегбеде постійно ви- користовує прийом самоцитування, базований на тісному взаємозв’язку романів, використовує «чор- ний гумор» з метою вразити невибагливого реци- пієнта. Намагаючись осягнути вищу майстерність в постмодерністській грі смислів, Бегбеде прагне піддати мовній та художній деформації класичні для сучасного суспільства канони.

Список літератури:
1. Андрієвська В.В. Лінгвокогнітивні особливості вираження внутрішнього світу головного героя у романі    Ф. Бегбедера «L’amour dure trois ans». Наукові записки НУ «Острозька академія». Серія «Філологічна». 2015. Вип. 51. С. 12–15.
2. Бегбеде Ф. «99 франків» («14,99 €») / пер. з фр. Леонід Кононович. Київ : Publishing, 2017. 320 с.
3. Бегбеде Ф. Windows on the world / пер. з фр. Р.В. Мардер, О.М. Ногіна. Фоліо, 2006. 288 с.
4. Бегбеде Ф. Ідеаль, або На поміч, пардон («Простіть і відпустіть») / пер. з фр. Леонід Кононович. Київ : Publishing, 2018. 256 с.
5. Бегбеде Ф. Кохання живе три роки / пер. з фр. Леонід Кононович. Київ : Publishing, 2017. 192 с.
6. Бегбедер Ф. Любовь – это единственное, что меня по-настоящему интересует в жизни: [интервью с Фредериком Бегбеде на 23 форуме издателей (г. Львов)]; интервью вел О. Хоменко. https://ukrop.depo.ua/rus/literaturniy_ukrop/ frederik-begbede-lyubov---tse-edine-shcho-mene-po-spravzhnomu-17092016182000 (дата звернення: 30.07.2020).
7. Бегбеде Ф. Романтичний егоїст / пер. з фр. Р.В. Мардер, О.М. Ногіна Фоліо, 2007. 283 с.
8. Бегбеде Ф. Французький роман / пер. з фр. Леонід Кононович. Київ : Publishing, 2017. 256 с.
9. Бурлан Ю. Фредерик Бегбедер: романтический эгоист. URL: http://svpsychology.ru/frederik–begbeder (дата звернення: 24.07.2020).
10. Дзик Р.А. Ф.М. Достоєвський в романі Ф. Бегбеде «Простіть і відпустіть»: інтертекстуальний аспект. Вісник Львівського університету. Серія «Іноземні мови». Львів : Львівський нац. ун-т, 2011. С. 103–109.
11. Иеронова И.Ю., Трофимова О.А. Текстовый концепт общества потребления в романе Ф. Бегбедера «99 фран- ков». Вестник Балтийского федерального университета им. И. Канта. 2012. № 2. С. 38–43.
12. Калашникова О.Л. Литературная оптика Ф. Бегбедера. URL: https://sworld.com.ua/konferua11/17.pdf (дата звернення: 04.07.2020).
13. Любимова А.Ф. Постмодернистская антиутопия Ф. Бегбедера «99 франков». Проблемы метода и поэтики в мировой литературе. Пермь, 2005. С. 112–116.
14. Мещеряков С.В. Романы Ф. Бегбедера «99 франков» и «Идеаль»: принципы художественной объективации ав- тора. URL: http://dsNb.net/Nteratura–mira/romany–f–begbedera–99–frankov–i–ideal–principy–hudozhestvennoj– obektivacii.html (дата звернення: 17.07.2020).
15. Савченко З. Рання творчість Фредеріка Бегбедера в контексті естетики постмодернізму. Proceedings of the III International Scientific and Practical Conference «New Opportunities in the World Science». Abu-Dhabi, UAE, 2017. № 9(25). Vol. 4, September. P. 25–29. URL: http://ws-conference.com (дата звернення: 08.07.2020).
16. Bauer–Funke C. Pas d’alternative au monde actuel. Poétique de la transgression dans 99 francs de Frédéric Beigbeder. Un retour des normes romanesques dans la littérature française contemporaine. Troisième partie. Diversité du contemporain. Р. : Presses Sorbonne Nouvelle, Parution, 2011. 318 p. Р. 275–292.
References:
1. Andriyevs'ka, V.V. (2015). Linhvokohnityvni osoblyvosti vyrazhennya vnutrishn'oho svitu holovnoho heroya u romani F. Behbedera «L“amour dure trois ans» [Linguocognitive features of the expression of the inner world of the protagonist in F. Begbeder's novel “L'amour dure trois ans”]. Naukovi zapysky NU «Ostroz'ka akademiya», vol. 51, pp. 12–15.
2. Behbede, F. (2017). 99 frankiv [99 francs]. Kyiv: KM Publishing. (in Ukrainian)
3. Behbede, F. (2006). Windows on the world [Windows on the world]. Kharkiv: Folio. (in Ukrainian)
4. Begbede, F. (2018). Ideal, or To help, sorry [Forgive and let go]. Kyiv: KM Publishing. (in Ukrainian)
5. Behbede, F. (2017). L'amour dure trois ans [Love lives three years]. Kyiv: KM Publishing. (in Ukrainian)
6. Frederick Begbeder: Love is the only thing that really interests me in life. URL: https://ukrop.depo.ua/en/literaturniy_ ukrop/frederik–begbede–lyubov–––tse–edine–shcho–mene–po–spravzhnomu–17092016182000 (accessed 30.07.2020).
7. Begbede, F. (2007). Romantychnyy ehoyist [A romantic egoist]. Kharkiv: Folio. (in Ukrainian)
8. Begbede, F. (2017). Frantsuz'kyy roman [French novel]. Kyiv : KM Publishing. (in Ukrainian)
9. Burlan, J. Frederick Begbeder: a romantic egoist. URL: http://svpsychology.ru/frederik–begbeder (accessed 24.07.2020).

10. Dzyk, R.A. (2011). F.M. Dostoyevs'kyy v romani F. Behbede «Prostit' i vidpus-tit'»: intertekstual'nyy aspekt [FM Dostoevsky in F. Begbede's novel “Forgive and Release”: intertextual aspect]. Visnyk L'vivs'koho universytetu. Seriya «Inozemni movy», vol. 18, pp. 103–109.
11. Yeronova, Y.Yu., Trofymova, O.A. (2005). Tekstoviy kontsept obshchestva potreblenyya v romane F. Behbedera
«99 frankov» [The textual concept of a consumer society in F. Beigbeder's novel «99 Francs»]. Vestnyk Baltyyskoho federal'noho unyversyteta ym. Y. Kanta, vol. 2, pp. 38–43.
12. Kalashnykova, O.L. Lyteraturnaya optyka F. Behbedera [F. Beigbeder's literary optics]. A scientific look into the future, vol. 2, no. 11–02, pp. 91–102.
13. Lyubymova, A.F. (2005). Postmodernystskaya antyutopyya F. Behbedera «99 frankov». Problemy metoda y poеtyky v myrovoy lyterature [F. Beigbeder's postmodern dystopia “99 francs”. Problems of method and poetics in world literature]. Cientific notes of Orel State University, vol. 2, no. 75, pp. 112–116.
14. Meshcheryakov, S.V. (2013). Romany F. Behbedera «99 frankiv» i «Ideal'»: pryntsypy khudozhn'oyi obyektyvatsiyi avtora [F. Beigbeder's novels “99 Francs” and “Ideal”: the principles of artistic objectification of the author] (PhD Thesis), Voronezh: Perm National Research University.
15. Savchenko, Z. (2017). Rannya tvorchist' Frederika Behbedera v konteksti este-tyky postmodernizmu [The early work of Frederick Begbeder in the context of the aesthetics of postmodernism]. Proceedings of the III International Scientific and Practical Conference «New Opportunities in the World Science» (Abu-Dhabi, UAE). United Arab Emirates, Ajman: International Scientific and Practical Conference “WORLD SCIENCE”, vol. 4, no. 9(25), pp. 25–29.
16. Bauer-Funke, C. (2011). Pas d’alternative au monde actuel. Poétique de la transgression dans 99 francs de Frédéric Beigbeder. [No alternative to today's world. Poetics of transgression in «99 francs» by Frédéric Beigbeder]. Presses Sorbonne Nouvelle, Parution, no. 318, pp. 275–292.





Dudlii Sofiia
Vasyl Stefanyk Precarpathian National University
EROTIZATION OF THE TEXT AS A COMPONENT OF THE IDIOSTYLE OF FRÉDÉRIC BEIGBEDER
Summary. The process of formation of eros in the literature is associated with the assertion of postmodernism Today, postmodern literature does not know significant moral and ethical limitations, which, in turn, allows to attract new creative ideas, expand the issues and themes of works of art, to compare the traditions of national literature with world experience. Eros in its scale occupies a prominent place in world culture and literature, and therefore is one of the most studied links in science. In the postmodern era, eros came to the “forefront of culture”, strongly intensified in modern literary discourse. At the beginning of the XXI century, modern world literature is characterized as saturated with means of eroticism, the presence of eros in many works of art. To- day postmodernism is perceived as a rather diverse and ambiguous phenomenon. However, this literary style has already managed to offer readers and critics really bright, extraordinary works, recognized in different countries. Today, the reader's interest in them is very high, in particular because of their saturation with erot- icism. This is especially true of the works of quite controversial writers, including the French novelist Frédéric Beigbeder. The novels of F. Beigbeder, a famous modern French novelist, publicist and literary critic, are works that are now increasingly falling into the circle of linguistic explorations of eros. The vision of erotic reality produced by the author is defined as postmodern sensuality, it means the perception of the world as eros.  The artistic work of the artist, who managed to win the sympathy of a multimillion-strong readership, remains poorly studied in literary circles. Moreover, the attitude to the writer's novels finds its expression in sharply opposite assessments, which also complicates the formation of an objective scientific position. In particular, the means of eroticizing the texts of the writer's works of art remain unexplored. This article systematizes the concepts and essence of eros in postmodern literature and defines the literary means used in the process of eroticizing a text. The features of eroticization of the text as a component of the individual style of Frédéric Beigbeder are established.
Keywords: Frédéric Beigbeder, postmodernism, eros, means of eroticism, individual style.
