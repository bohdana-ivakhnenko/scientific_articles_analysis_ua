«Молодий вчений» • № 8 (84) • серпень, 2020 р.
DOI: https://doi.org/10.32839/2304-5809/2020-8-84-39 УДК 821.161.2-31.09Гримич



Ковпік С.І.
Криворізький державний педагогічний університет

ЗАГАЛЬНОЛЮДСЬКЕ ТА НАЦІОНАЛЬНЕ В ОБРАЗІ УКРАЇНСЬКОГО ЕМІГРАНТА (НА МАТЕРІАЛІ РОМАНУ М. ГРИМИЧ
«ПАДРЕ БАЛЬТАЗАР НА ПРІЗВИСЬКО ТОЙВО»)
Анотація. У статті йдеться про особливості художнього моделювання образу українського емігранта в сучасному романі М. Гримич «Падре Бальтазар на прізвисько Тойво». Авторка статті спробувала визна- чити суто національна та загальнолюдські принципи моделювання вказаного образу. Письменниця пре- зентувала новий психотип українського емігранта, котрий суттєво відрізняється від подібних психотипів у класичній українській літературі. Моделюючи образ українського емігранта у Бразилії, авторка роману намагалася поєднати в характері цього персонажу такі риси: авантюризм, винахідливість, співчуття, до- броту, безпосередність. Усі ці риси виявилися дуже важливими для адаптації головного персонажа в умо- вах організації життя в зовсім незнайомому йому краї. Головний персонаж роману мав високий ступінь психфізіологічної адаптації до нових умов проживання.
Ключові слова: національне, адаптованість, емігранти, чужина.


       Постановка проблеми. Образ україн- ського емігранта з’явився у художній українській літературі ще в часи перших хвиль еміграції  кінця  ХІХ  ст.,   зокрема, в  новелах В. Стефаника («Камінний хрест»). Т.  Бордуляка
«Іван Бразілієць», А. Чайковського («Бразиль- ський гаразд»). Однак системно він окреслився лише після Другої світової війни, спершу в табо- рах Ді-Пі (повість «Еней та життя інших» Ю. Ко- сача), а з часом і в творчості письменників-емі- грантів у Північній Америці. Звернення до теми емігрантського життя становить надзвичайно цінний і до певної міри унікальний досвід зобра- ження «іншої України». Ця тенденція відбуваєть- ся і в сучасній українській літературі. А підтвер-

дження цього є роман української письменниці Марини Гримич «Падре Бальтазар на прізвись- ко Тойво», котрий вийшов друком у 2017 році.
   Аналіз останніх досліджень і публікацій. В. Агеєва у рецензії на роман М. Гримич «Падре Бальтазар на прізвисько Тойво» відзначила: «Го- ловний герой, ім’я якого й винесене в назву твору, демонструє чудеса адаптивності й подиву гідне вміння виживати за найнесприятливіших об- ставин. Цю людину ніколи не кидає віра у влас- ний успіх. А може – в заступництво святого Ми- колая, котрий відгукується на прохання свого ну дуже вже грішного адепта вмить. Та як же й не квапитися, коли наш комічний персонаж усе по- трапляє в такі тарапати, з яких мало шансів


© Ковпік С.І., 2020

вийти живим. І вже зовсім ніяких – цілим та небитим. От такий собі іван-покиван, захлан- ний життєлюб, що завжди керується настро- єм і натхненням цієї хвилини й не клопочеться майбутнім. Навіть і священицька кар’єра в бра- зильській Новій Австрії чоловікові вдалася» [1].
   Виділення невирішених раніше частин загальної проблеми. У тексті роману головним об’єктом зображення є українські емігранти, ко- трі наприкінці ХІХ століття масово від’їжджали із сіл Галичини. Оскільки тема життя україн- ських емігрантів є нині дуже актуальною в укра- їнській літературі, а роман Марини Гримич «Па- дре Бальтазар на прізвисько Тойво» ще не потра- пив «під вічко» літературознавчого аналізу, тож вважаємо, що нині існує нагальна потреба дослі- дити специфіку художнього моделювання образу українського емігранта.
   Формулювання цілей статті. Мета статті полягає у тому, щоб дослідити специфіку худож- нього моделювання образу емігранта в сучасно- му українському авантюрному романі М. Гримич
«Падре Бальтазар на прізвисько Тойво» та ви- значити загальнолюдські та національні прин- ципи моделювання вказаного образу.
   Виклад основного матеріалу досліджен- ня. Уроджена спостережливість та кмітливість допомогли Никитці (Тойво) одразу зарекомен- дувати себе перед бразильськими «фармарами». Він справив на них неабияке враження, назвав- ши себе отцем Бальтазаром, з яким він познайо- мився під час подорожі на кораблі до Бразилії. Для достовірності він дуже природно обґрунту- вав своє ім’я: «Взагалі-то я … той-во… – Ни- китка, але коли я їхав до Бразилії, то мені, той-во, єпископ дав нове ймення, щоб, знаєте, той-во, пасувало до Бразилії.. Щоб все було, той-во, як має бути» [2, с. 12]. М. Гримич, роз- повідаючи про колонію Нова Австрія, акцентує увагу на тому, що мешканці цього поселення, на відмінну від інших іммігрантів в Бразилії ви- рішили боротися з «ворожою природою» гуртом. Ось тому вони жили найзаможніше у порівняні з їхніми земляками: «У лісі, що кишів дикими зві- рами, отруйними зміями, комахами і ботоку- дами, обробити таке поле гуртом було легше, ніж самому» [2, c. 15]. Письменниця наголошує на тому, що важливим фактором виживання на чужині є згуртованість.
   Не оминула увагою авторка і той факт, що да- леко не всі іммігранти в Бразилії прилаштову- валися до життя в цій непростій країні. На жаль траплялося й таке: «…чоловіки спивалися, жін- ки йшли продавати своє тіло в містечка, діти росли, як трава при дорозі» [2, с. 15].
   Деталізує авторка й стан психофізичної адап- тації українця до природно-кліматичних умов Бразилії: «Никитці здавалося, що він задиха- ється, що йому не вистачає простору, на нього тиснув ліс, що стіною стояв обабіч дороги, його страхала вузька стежка, яка гадюкою звивала- ся поміж крутими схилами ярів, то стрімко збігаючи вгору на вершину пагорба, то знена- цька обриваючись донизу. Його мучила волога задуха: все тіло свербіло від бруду…» [2, с. 15].
   Никитка належав до тих українських іммі- грантів, чиї батьки були першими у хвилі тру- дової імміграції до Канади та Бразилії. Дитин-

ство хлопця пройшло в преріях Канади. Усі його уявлення про Галичину формувалися на основі розповідей бабусі Юстини. Ось тому хлопець вже зовсім по-іншому адаптувався до клімату та се- редовища Бразилії. Як стверджує письменниця:
«Діти іммігрантів не ностальгують. А от їхні батьки…» [2, с. 26].
   Никитка вперше дізнався, що таке носталь- гія, спостерігаючи за своєю бабцею Юстиною, коли та виходила з хати тужити за Старим кра- єм, то починали вити койоти. Місцеві навіть по- чали її називати «матір’ю койотів». Сама ж бабця Юстина пояснювала, що це вона так плаче за рідним краєм.
   Життя у Бразилії серед «фармерів», котрі тяжко працювали щодня, не дуже приваблювало Никитку. Адже в його намірах було прагнення щонайшвидше розбагатіти. Він щоразу відганяв страшні думки про можливість жити у Новій Ав- стрії. Йому не імпонувала робота на землі: «… народженому ковбоєм важко дається розміре- ність, рутинність, моннотоність селянського повсякдення» [2, с. 57].
   Мешканці Нової Австрії зберігали традиції та культуру, котрі на генному рівні були закодовані у їхній свідомості. Так, на свято Миколая вони ва- рили борщ і запікали свиняче м’ясо, а от столи на- кривали вже не скатертинами, а пальмовим лис- тям. Тут вже помітний вплив умов середовища, в якому проживали українці  на їхній побут. А ще у такий спосіб емігранти спрощували свій побут.
   Через деякий час Никитка почав відчувати прив’язаність до Нової Австрії. Він став спосте- рігати, що «То зовсім не таке, як у них в Канаді. І не таке, як у Старому краю» [2, с. 71].
   Никитка двічі спробував втікати з Нової Ав- стрії. І обидва рази вертався назад. Коли він потрапив до міста Паранагви, то відчув справ- жню свободу. Це місто не було схоже на решту бразильських містечок, які були заповнені іммі- грантами. Це портове місто було дуже заможне. За три роки перебування у Новій Австрії Никит- ка став зовсім іншим. Йому хотілося щиро допо- могти мешканцям колонії. Він почав лікувати їх травами, у всьому допомагати. А ще дружба з Га- брієлем суттєво змусила падре переглянути свої життєві позиції. Під впливом свого нового побра- тима він став займатися самоосвітою.
   Тобто, нове середовище перетворило молодо- го авантюриста на дуже вихованого, стриманого та освіченого вірянина. Йому імпонувало те, що мешканці колонії дуже його поважають, з дові- рою ставляться до нього. А це змусило Бальтаза- ра удосконалюватися в очах пастви. Він разом з Габрієлем створили для нужденних українських іммігрантів притулок під назвою «Надія». У цьо- му притулку опинилося чимало жінок матерів- одиначок, котрі під час трансатлантичної подо- рожі до Бразилії втратили свої чоловіків, а були й такі, у яких чоловіки загинули під час вируб- ки лісу. Сюжетна лінія, що пов’язана з притул- ком «Надія» розкриває те, настільки українські іммігранти в Бразилії потребували підтримки і захисту. Особливо жінки, котрі після втрати чо- ловіка залишалися віч-на-віч зі своєю бідою. І знову письменниця акцентує увагу на тому, що в далекому та чужому краї краще було виживати усім гуртом, тримаючись купи.



   У романі М. Гримич дуже вдало вмонтовує    у сюжет історію багатодітної сім’ї Кузиків, котра приїхала з Галичини і під впливом хитрого поль- ського агента подалася на заробітки до кавової плантації. Проте тропічний клімат мав негатив- но впливав на стан здоров’я членів родини. Осо- бливо потерпали від цього діти, котрих у родині з десяти залишилося семеро. Отже, особливістю трудової еміграції було те, що українці їхали до Бразилії усією родиною, наражаючи на смерть своїх нащадків. І саме завдяки Бальтазару ця родина опинилася у колонії Нова Австрія.
   На особливу увагу у романі заслуговує той факт, що на службу до Бальтазара згодом поча- ли приходити чорношкірі: «Потрапивши одного разу на відправу в українську церкву, вони ста- вали найвідданішими її парафіянами» [2, с. 97]. Це ще раз підкреслює миролюбивість українців. Українці в Бразилії аби уберегтися від різних захворювань, що тут вирували, вирощували різ- ні лікарські трави. Чимало способів лікування усіляких хвороб Бальтазар перейняв від місце- вих індіанців, а до всього того процесу лікування він обов’язково додав свою молитву. Проте вели- кого напливу пацієнтів у нього не було, бо «Ру- синські селяни були дуже терплячі і не звичні до лікарів, вони намагалися вирішувати свої про- блеми зі здоров’ям самотужки або уживатися зі своїми хворобами» [2, с. 130]. У цьому описі констатується, на жаль, дуже погана риса укра-
їнців – терпіння.
   Пізнавальну функцію у романі виконують спогади. Саме вони були цінним джерелом ін- формації про предків Бальтазара. У спогадах найчастіше фігурувала баба Юстина. Бальтазар згадував як вона розтирала мак на кутю. Він за- вжди дивувався тому, як баба могла швидко аб- страгуватися від зовнішнього світу. Авторка під- креслює, що спогади дитинства вони найчіткіші та найвиразніші. Ось тому вони так часто вири- нали зі свідомості падре.
   За п’ятнадцять років життя у Бразилії Баль- тазар адаптувався до клімату цієї країни. У спекотні години дня, а також під час тижневих злив він проводив час за читанням книг у своїй фармацевтичній лабораторії. Він добре вивчив особливості вирощування різноманітних сіль- ськогосподарських культур, навчився вправно обробляти місцевий грунт.
   Тобто, його ступінь психофізіологічної адап- тованості виявився дуже високим, на чому ак- центує увагу письменниця. У падре Бальтазара процес адаптації відбувся водночас на фізіоло- гічному, біологічному, психологічному та власне соціологічному рівнях. На прикладі життя Баль- тазара авторка показала феномен переходу пере- селенця до складу постійного населення Брази- лії. Адаптація у головного героя відбулася дуже швидко. Значну роль тут відіграла мотиваційна сфера, адже його потреби, інтереси, прагнення, ідеали та мрії повністю реалізувалися саме в ко- лонії Нова Австрія. Головний персонаж мігрант довго шукав себе і нарешті таки знайшов.
   Українські емігранти продемонстрували ко- рінним фазендейро, як на голому місці можна розбагатіти та ще й без базового капіталу, без за- йвої робочої сили. Ось тому деякі з них приїха- ли до Габрієля та Бальтазаора за досвідом. Цей

факт свідчить про визнання української вдачі на чужині та вияв поваги до емігрантів. «... Нова Австрія – це не просто іммігрантська колонія, це держава в державі» [2, с. 167], – констатували корінні мешканці.
   Усе в цій екзотичній країні вразило місцевих фазендейро: «Маурісіо Гомес з цікавістю роз- глядав роботу млина, тартака, обстежував зарості ерва мате в лісі, розпитував про її рин- кові та оптові ціни, особливо його зацікавила стуфа зі збіжжям пшениці. Білий пухкий хліб, який подавала Роза на обід, неабияк засмакував старому фазендейро» [2, с. 167].
   У моменти ностальгії падре Бальтазар йшов до своєї церкви, ставав на навколішки перед іко- но., привезеною з України і починав молотися. Тобто, генетична приналежність до української нації брали верх у Бальтазара.
   У листах Марушки до Бальтазара є оцінка еміграції українських селян до Бразилії: «І з раю я приїхала в пекло. Люди, що прибули з Галичи- ни до Бразилії, були з дуже бідних околиць. Це був темний люд. А умови, в яких вони опинили- ся, відкинули їх ще на століття назад. Навіть у найбідніших селах в Старому краю люди ора- ли конем, а там індіани і каблуки косили кущі фойсою, шкрябали землю мотиками і садили кукурудзу і фасолю в лісі. І тим бідним русинам довелося робити те саме, щоб вижити. Вони жили, як індіяни, пили воду з хробаками, голо- дували. А ще хворіли. А при цьому народжували дітей. Тут селяни не просто родили дітей, вони відтворювали собі робочу силу…» [2, с. 205]. З огляду на цю характеристику, то українців дуже ошукали і замість раю їм запропонували справ- жнє пекло, в якому вони, незважаючи  на  все це, змогли організувати своє життя. Це ще раз підтверджує високий рівень психофізіологічної адаптації українців до різних умов життя.
   Органічно підтверджує думку про тугу та сму- ток емігрантів у Бразилії за рідним краєм пісня переселенки Анни Кузик. У цій пісні дуже добре вибудовується образ української емігрантки, ко- тра втративши чоловіки під час подорожі або ж на важкій роботі у Бразилії, змушена була само- тужки виживати, а ще й ставити на ноги дітей.
   Часи змінювалися. До Бразилії вже на почат- ку ХХ століття стали приїжджати священики, інтелігенція. Відбулося суттєве соціальне розша- рування емігрантів. У Прудентополісі сформува- лася потужна спільнота українських місіонерів. Проте падре Бальтазар, як старожил Нової Ав- стрії, залишався автономним. Він не піддавався стороннім впливам і залишився вірним своїм принципам. М. Гримич надзвичайно художньо презентувала долю українця, який зумів завдя- ки своїй винахідливості, авантюризму не про- сто вижити в умовах чужини, а ще й збудувати справжній, хай і дещо утопічний, рай, про який мріяли і яким марили усі переселенці з України. Висновки з даного дослідження і пер- спективи. Таким чином, аспектний аналіз ро- ману М. Гримич «Падре Бальтазар на прізвись- ко Тойво» дав можливість з’ясувати специфіку художнього моделювання образу емігранта в су-
часній українській прозі.
   Виявлено, що образ падре Бальтазара (Ники- ти Живки) суттєво відрізняється від образів тих

українських емігрантів, котрих презентували вітчизняні письменники кінця ХІХ століття. Об- раз падре Бальтазара – це новий психотип емі- гранта-авантюриста, жигала, котрий під впли- вом певних умов та оточення суттєво змінив свою життєву позицію і став на праведний та місіонер- ський шлях.
   Помічено, що падре Бальтазар та і всі меш- канці колонії Нова Австрія мають високий сту- пінь психфізіологічної адаптації до нових умов проживання. Пояснити це можна тим, що усі емігранти трималися купи від самого початку переїзду до Бразилії, вони були вихідці з одного села Дуліби. Усі справи вони робили разом, до- помагали один одному. Що ж до швидкої адап- тації Никити Живки, то тут вдалися взнаки способи його виховання бабусею, котра постійно нагадувала йому про Україну і виховувала його в українських традиціях. А ще Никитка мав до- свід проживання у Канаді, а тому міг порівняти організацію життя українських емігрантів у Ка-

наді та в Бразилії. Він відчув, що у цих теплих кліматичних умовах йому було комфортніше на- лагодити своє життя, а ніж у холодній Канаді. Адаптаційний період Никитки пройшов легко завдяки його оточенню.
   Письменниця дуже майстерно презентували етапи духовного зростання українського емі- гранта, котрий все ж таки побудував свій рай    у далекій чужині. Він обрав зовсім інший шлях, котрий суттєво відрізнявся від того, який обира- ли раніше емігранти з України. Сутність цього шляху полягала у тому, щоб не стільки збагати- тися самому, а допомогти іншим зміцнити свої позиції. У цьому була мета високої місії Баль- тазара та саме це вказує на загальнолюдський принцип моделювання образу українського емі- гранта в романі М. Гримич «Падре Бальтазар на призвістко Тойво». На нашу  думку,  роман М. Гримич може стати об’єктом вивчення з точ- ки зору поетики пригодницького роману, дослі- дження ментальності, а також геопоетики твору.

Список літератури:
1. Агеєва В. Українська Нова Австрія в Бразилії. URL: http//www.duliby.com.ua (дата звернення: 12.05.2020).
2. Гримич М. Падре Бальтазар на прізвисько Тойво. Роман. Київ : Нора-Друк, 2017. 256 с.
References:
1. Ageyeva, V. Ukrayinska Nova Avstriya v Brazyliyi [Ukrainian New Austria in Brazil]. Available at: http//www.duliby.com.ua (accessed 12 May 2020).
2. Grymych, M. (2017). Padre Baltazar na prizvysko Tojvo. Roman [Padre Balthazar, nicknamed Toivo]. Kyiv: Nora-Druk. (in Ukrainian)





Kovpik Svitlana
Kryvyi Rih State Pedagogical University
THE UNIVERSAL HUMAN AND THE NATIONAL IN THE IMAGE OF THE UKRAINION EMIGRANT (BASED ON THE NOVEL “PADRE BALTHAZAR, NICKNAME THAT ONE” BY M. HRYMYCH)
Summary. This paper reveals the peculiarities of literary modeling the image of the Ukrainian emigrant in the modern novel “Padre Balthazar, nickname That one” by M. Hrymych. The author of the paper tried to determine national and universal principles of image modeling. M. Hrymych presented a new psychotype of the Ukrainian emigrant, which differs significantly from the traditional psychotypes of the classical Ukrainian literature. Creating the image of the Ukrainian emigrant in Brazil, the author of the novel made an attempt to combine in his character the following traits: adventurism, ingenuity, compassion, kindness, immediacy. All these features were very important for the main character adaptation in terms of organizing his life in a completely unfamiliar land. The main character of the novel had a high degree of psychophysiological adjust- ment to new living conditions. Nykyta Zhyvka’s quick adaptation was provided due to a certain way of his upbringing. His grandmother constantly reminded him about Ukraine and brought him up according to the Ukrainian traditions. Moreover, Nykyta’s life was hardened in Canada. A significant role in Nykyta Zhyvka’s adaptation belonged to the environment, and especially to his close friend Gabriel. It was he, who encouraged Nykyta to self-education, strengthened his will power, taught to control his emotions, helped to gain authority among church members. The writer very skillfully presented the stages of spiritual growth of the Ukrainian emigrant, who nevertheless built his paradise in a far foreign land and didn’t lose his identity. He chose anoth- er path that was significantly different from the common way of other Ukrainian emigrants. The essence of this path was not to enrich for himself so much, but to help in strengthening and enriching the others who needed it more than he did. This was the purpose of Balthazar’s high mission. He showed not only the best national traits of his character (endurance, firmness, ingenuity), but also universal ones (compassion, care about the others). Depicting Balthazar’s life, the author showed the phenomenon of emigrant transformation and penetration into the society of Brazil. The adaptation of the main character to the new reality happened very quickly due to his motivational sphere, which played a considerable role in this process. In fact his needs, interests, aspira- tions, ideals and dreams were totally implemented in the colony of New Austria.
Keywords: national, adaptability, emigrants, foreign land.
