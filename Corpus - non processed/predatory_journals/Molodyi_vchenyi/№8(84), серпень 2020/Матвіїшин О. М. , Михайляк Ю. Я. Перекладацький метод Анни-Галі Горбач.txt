«Молодий вчений» • № 8 (84) • серпень, 2020 р.
DOI: https://doi.org/10.32839/2304-5809/2020-8-84-41 УДК 811.161.2'25=112.2



Матвіїшин О.М., Михайляк Ю.Я.

Дрогобицький державний педагогічний університет імені Івана Франка
ПЕРЕКЛАДАЦЬКИЙ МЕТОД АННИ-ГАЛІ ГОРБАЧ
ПРИ ВІДТВОРЕННІ ЛЕКСИЧНИХ РЕАЛІЙ НІМЕЦЬКОЮ МОВОЮ
Анотація. Стаття присвячена особливостям відтворення національно-культурного компонента оригі- нального тексту, зокрема лексичних реалій, німецькою мовою. Предметом для аналізу послужили пер- шотвори М. Коцюбинського в німецькомовній інтерпретації А.-Г. Горбач. Обґрунтовано, що ґрунтовні зна- ння лексичних реалій, культурологічна обізнаність та історичні дослідження впливають на адекватність відтворення етнолексем. В процесі дослідження встановлено, що спосіб перекладу етномовних одиниць залежить від мовно-естетичного значення реалії, її стилістичних особливостей, позамовних асоціацій і від перекладацького почерку автора перекладу. У перекладацькій лабораторії А.-Г. Горбач домінантними методи є гіперонімічне перейменування, дескриптивна перифраза, комбінована реномінація, ситуатив- ний відповідник, калькування та ін., які забезпечують адекватність її перекладів. На основі зіставного аналізу вбачається прагнення А.-Г. Горбач з максимальною точністю відтворити ідейний зміст першо- твору, його художні особливості, всю красу стилю і манери українського митця, фонетичне звучання й мелодійність його мови.
Ключові слова: реалія, національний колорит, образність, художній переклад, адекватність, еквівалентність, перекладацькі трансформації, методи перекладу.


Постановка проблеми. Особливої уваги  в сучасній перекладознавчій науці заслу-
говує вивчення питання національного колори- ту, яким наділений більшою чи меншою мірою кожний художній твір. Елементи національного колориту, комплекс народних чи історичних рис відображені у діях і характерах героїв твору, що не складає певних труднощів при перекладі ці- льовою мовою. Протилежною стороною є лексич- ні реалії, які створюють атмосферу твору, його колорит, етноспецифіку і вимагають відповід- ного перекладацького таланту, творчості. Адже перекладений  твір  залишається   перекладом  у повному значенні цього слова лише тоді, коли в ньому збережено національну своєрідність ори- гіналу в його соціально-історичній конкретності.

Такими яскравими прикладами для аналізу ви- ступають німецькомовні переклади А.-Г. Горбач. Аналіз останніх досліджень і публікацій.
Класифікацію лексичних реалій в структурному та історико-семантичному планах, способи, ме- тоди та шляхи їх трансформації однак англій- ською мовою закладені у монографії Р. Зорівчак [1]. Особливості ідіостилю А.-Г. Горбач розглядає в наукових доробках О. Шум [6], акцентуючи на відтворенні фразеологізмів та власних назв; вар- тими уваги є досягнення М. Іваницької, яка ви- вчає особистість А.-Г. Горбач у видавничій, гро- мадській, літературознавчій і перекладознавчій діяльності [2], поодинокі штрихи перекладацько- го почерку А.-Г. Горбач вбачаємо у дослідженнях О. Матвіїшин [4].


© Матвіїшин О.М., Михайляк Ю.Я., 2020

   Виділення не вирішених раніше частин загальної проблеми. Результати наукових до- сягнень, які визначають основні риси перекла- дацького методу А.-Г. Горбач як інтерпретатора української художньої літератури в німецько- мовному культурному просторі, заслуговують високої оцінки. Однак перекладознавчий аналіз більшості згаданих досліджень ґрунтується на тлі оригінальних творів багатьох корифеїв укра- їнської літератури, не враховуючи їхній індиві- дуальний стиль. Тому доцільним виступає ана- ліз перекладацького почерку А.-Г. Горбач при відтворенні лексичних реалій в діаді ідіостиль автора – ідіолект перекладача.
   Мета статті. Головна мета статті полягає у ви- значенні особливостей відтворення національно забарвлених лексичних одиниць у перекладах А.-Г. Горбач німецькою мовою. Об'єктом науко- вої розвідки виступають першотвори М. Коцюбин- ського та їх німецькомовні варіанти А.-Г. Горбач; предметом аналізу – лексичні реалії оригіналь- них і цільових текстів. Матеріалом для дослі- дження послужили твори М. Коцюбинського в ін- терпретації А.-Г. Горбач німецькою мовою.
   Виклад основного матеріалу. У худож- ньому тексті лексичні реалії тісно асоціюються  з ситуативним контекстом; в семантичному кон- тинуумі реалій є також конотативні, зокрема локальні семи, які несуть етнокультурну інфор- мацію, вказують на етнічну приналежність. Для перекладача нерідко вони виступають каменем спотикання, бо, як зауважує А. Федоров «слова, що позначають реалії, не мають термінологічно- го забарвлення, не контрастують навіть із най- більш “звичайним” контекстом в оригіналі, не виділяються в ньому з погляду стилістики, є зви- чайні для мови оригіналу, і саме тому становлять труднощі при перекладі» [5, с. 160]. Вибір спосо- бу трансляційного перейменування етномовних одиниць залежить від мовно-естетичного зна- чення реалії, її стилістичних особливостей, поза- мовних асоціацій і, звісно, від перекладацького почерку автора перекладу. Однак в кожному конкретному випадку слід враховувати функці- ональні характеристики національно маркова- них мовних одиниць, їх композиційні функції та прагматичний аспект.
   У творчості М. Коцюбинського реалії як но- сії національного колориту виступають мікро- елементами його стилю. З усіх інших видів (наскрізної, художньої деталі) мовна  тканина М. Коцюбинського рясніє реаліями-художніми дріб’язками, однак із високими композиційни- ми заданостями. В тексті оригіналу національно забарвлена лексика використовувалась автором для віддзеркалення колориту та побутового жит- тя гуцулів, тому інколи вона буває і діалектною. Для відтворення етномовних одиниць А.-
Г. Горбач використовує широкий спектр методів, що зумовлено функцією реалії в тексті першо- джерела, її семантичним наповненням, стиліс- тичними відтінками і перекладацьким тактом. Розглянуті національно забарвлені лексичні одиниці ми диференціювали на такі групи:
   Назви традиційних свят, традиції. Описо- вим способом відтворює А.-Г. Горбач назви релі- гійних свят. Прикладом слугує уривок із  повісті
«Тіні забутих предків»: «На Покрову повернув

Прокіп» [3, с. 202]. Це свято святкується в жов- тні, уособлюючи захист і покров Пресвятої Бого- родиці над людством. Німецькомовна дескрип- тивна перифраза доносить чужомовному чита- чеві всю сутність християнського свята: «Zum Fest der heiligen Maria, der  Beschützerin, im Spätherbst,  kam  Prokip  heim»  [7,  с.  54].  У перекладі спостерігається лінійне розширен- ня тексту, яке тлумачить, що Покрова – це свя- то, що воно конкретно позначає, коли святку- ється. Такий підхід перекладачки слід вважати повноправним, оскільки сприйняття етнолек- семи не створює труднощів у німецькомовного читача. Особливості перекладацького почерку А.-Г. Горбач визначаються її розумінням етно- лексем із поєднанням естетичного смаку. Творчо підходить перекладачка до перенесення на ні- мецький ґрунт назви іншого свята – Маланки, як читаємо в тексті першотвору: «На Маланки до маржини у загороду приходив сам бог [3, с. 31] –
«Zum Malankafest, in der Neujahrsnacht, kam Gott selber zu den Tieren in ihre Ställe» [7, с. 66]. Перекладачка конкретизувала назву свята, по- дала його тлумачення безпосередньо в контексті, що чіткіше розкриває значення і час святкуван- ня цього свята. Це дає змогу чужомовному чита- чеві бодай в загальних рисах окреслити суть цьо- го свята. Розглянувши низку інших прикладів, дібраних із текстів оригіналів та їх перекладів німецькою мовою, випливає, що більшість назв свят передано їхніми повними відповідниками:
«Пилипівка» − «Adventsfastenzeiten», «Проводи» −
«Тоmassontag», «М’ясниці» − «Vorfasten». Такий ґрунтовний переклад святкових назв зумовле- ний тим, що більшість з них пов’язані з церков- ним календарем, вони збігаються за часом про- ведення і за своїм змістом, тому і мають відповід- ники в німецькій мові.
   Помешкання людей, предмети побуту. Низ- ка національно забарвлених лексичних одиниць на позначення побутових предметів в німецько- мовній інтерпретації А.-Г. Горбач засвідчують на користь високої майстерності перекладачки. Для їх відтворення було застосовано різноманіт- ні шляхи адекватної реалізації в німецькомов- ному тексті. Гіперонімічним перейменуванням відтворено етнолексему «бартка», яка виступає і частковим діалектизмом. Ця мовна одиниця по- значає гостру вузьконосу сокиру, яка поширена серед мешканців Карпатських гір, зокрема гуцу- лів і бойків. Вжита в компаративному звороті ре- алія оригіналу набуває свого експресивного по- тенціалу: «Вітер, гострий, як наточена бартка, бив йому в груди» [3, с. 284]. Гіперонім в тексті перекладу «Der Wind, scharf wie eine gewetzte Axt, schlug ihm gegen brust…» [7, с. 30] передає основне значення етнолексеми, емоційний заряд якої посилюється тим же порівняльним зворо- том, проте не відтворює локальну інформацію. Атрибутом гуцульської сім'ї була велика піч із припічком, як про це описує на сторінках М. Ко- цюбинський: «Найбільше місця в хатці займа- ла піч із великим, мало не до землі, комином. Припічок був так низько… [3, с. 162]. Методом генералізації відтворює А.-Г. Горбач ці реалії, не розрізнивши їх: «Den größten Platz in der Hütte nahm der Ofen ein mit einem gewaltigen, bis zur Erde reichenden Kamin. Der Ofen war so tief…»

[7, с. 296]. Німецькомовний варіант передає основне денотативне значення лексеми, однак він позбавлений додаткових нашарувань, коно- тативних значень і локального колориту. Пере- кладачці слід було насамперед віднайти різні відповідники етноодиницям «піч» і «припічок», як в наступному прикладі, скориставшись каль- куванням: «припічок» − «Herdstelle».
   Подекуди для однієї реалії А.-Г. Горбач доби- рає різні варіанти їх інтерпретації. Це стосується етнолексеми «призьба», яка позначає невисокий, переважно земляний насип вздовж стін хати зна- двору. В тексті оригіналу надибуємо на рядки:
«Маланка заспокоїлась і знов сіла на призьбу [3, с. 188], німецькомовний варіант яких вклю- чає реалію-гіперонім: «Malanka beruhigte sich und ließ sich abermals auf die Mauer» [7, с. 23]. Гіперонімічне перейменування відобразило се- мантичний континуум етноодиниці, однак в ньо- му не збережено додаткових відтінків, оскільки призьба для українського селянина використо- вувалась і місцем для спільного перебування ро- дини, а обмазана нею червона глина мала сим- волічну силу вогню. Однак вже в іншому місці першоджерела зустрічаємо цілком друге трак- тування цієї реалії: «Malanka setzte sich auf die Prysba – einen Mauervorsprung, der als Bank rings um das Haus lief» [7, с. 40]. Комбінована реномінація за рахунок транскрибованого слова вміщає сему незвичності, чужинності, а дескрип- тивна перифраза роз’яснює значення реалії, що дає змогу зберегти в перекладі не тільки дено- тативну, а й частково конотативну наповненість. Такий підхід А.-Г. Горбач розв’язала проблему збереження національного, а з ним й історич- ного колориту. Cеред інших прикладів реалій на позначення помешкань виділяємо: «вань- кир» − «Wirtshaus», «Wirtsstube» (контекстуаль- не тлумачення); «мисник» − «Brett» (гіперонім);
«комин» − «Ofenöffnung» (контекстуальне тлу- мачення); «хати» − «Häuser» (гіперонім), «Katen» (транскрипція), «Buden» (контекстуальне тлума- чення; йдеться про стареньку, похилену хатин- ку); «гуральня» − «Schnapsbrennerei» (контексту- альне тлумачення) та ін.
   Одяг (включаючи взуття, головні убори, прикраси). До відтворення назв одягу та взуття А.-Г. Горбач підійшла творчо, певні хибні про- рахунки компенсуються іншими мовними оди- ницями чи в іншому місці, як, наприклад, у на- ступному випадку: «Он іде Маланка. Мала, суха, чорна, у чистій сорочці, в старенькій  свитці» [3, с. 183] – «Da schritt auch Malanka: klein, hager, dunkel, in blütenweißem Trachtenhemd und alter Weste [7, с. 10]. Етнолексема «свитка», яка, крім денотативного значення «верхній одяг», позначає одяг із грубого домотканого сукна (конотативне значення) при трансформації німецькою мовою втрачає додаткові відтінки, оскільки відтворено гіперонімом «Weste». Проте емоційно-експресив- ний потенціал та стилістичне забарвлення вира- зу зберігається за рахунок вдало дібраного слово- сполучення «in blütenweißem Trachtenhemd», що є аналогом українському «вишивана сорочка» – (переклад наш – Ю.М.), що й створює образ свят- кового вбрання. В непоодиноких прикладах А.-Г. Горбач прагне передати національний ко- лорит, вдаючись до пошуку аналогів відповід-

ним реаліям в німецькій мові. Таким є наступ- ний уривок, де методом уподібнення віднайдено повноцінний відповідник етнічній мовній оди- ниці: «Холодні роси сідають йому постоли, небо зачервонілось, і зблідли зорі» [3, с. 296] – «Kühler Tau benetzt seine Opanken, der Himmel steht ganz in roter Glut, die Sterne verblassen» [7, с. 55]. Етнолексема німецької мови несе те ж саме сти- лістичне навантаження, денотативне й конота- тивне значення, експресивний заряд, що й ори- гінальна, тому варто заявити про високий рівень перекладацької техніки А.-Г. Горбач. Уривок із повісті «Тіні забутих предків» яскраво вимальо- вує одяг українських гуцулів, назви яких перегу- куються із діалектними одиницями: «Витягалось найкраще лудіння (одежа), нові крашениці, писані кептарі, череси і табівки, багато на- бивані цвяхом, дротяні запаски, червені хуст- ки шовкові і навіть пишна та білосніжна гугля, яку мати обережно несла на ціпку через плече» [3, с. 276] – «Man legte das beste Zeug  an, die neuen buntbestickten Leinenhemden, die reichverzierten Schafpelzwesten, breite Ledergürtel und Taschen mit glänzenden Plättchen beschlagen, mit Gold- und Silberfäden durchwebte Gürtel, rote Kopftücher aus Seide; und sogar ein prächtiger schneeweißer Umhangmantel wurde mitgenommen, den Mutter behutsam an einen Stock gehängt  über der Schulter trug» [7, с. 144]. З наведеного урив- ку випливає, що для  більшості  етнолексем А.-Г. Горбач віднаходить відповідники цільової мови, здатні відтворити лише їх семантичне на- повнення з повною втратою національного коло- риту. Оскільки діалектизми не знаходять свого відображення в іноземній мові, то позиція пере- кладачки цілком вірна, де йшлось передовсім про одомашнення тексту.
   Їжа, напої та ін. Для відтворення цієї групи національно забарвлених лексичних одиниць А.-Г. Горбач використовує різноманітні  засоби їх перестворення іноземною мовою, зокрема, в наступному прикладі використано скальковану лексему: «…гості набирали у бербениці брин- зи та в мирності знову  спускались  в  долини  [3, с. 293] – «…die Gäste füllten ihre Bottiche mit Schäfskäse und gingen wieder friedlich  heim»  [7, с. 49]. Бринза в українській кухні – це різ- новид сиру, виготовленого із козячого молока. Німецька калька передає весь спектр значень, закладених в оригінальній лексемі, зокрема, її зміст, стилістичний потенціал, емоційну наси- ченість. Однак при відтворенні іншої етнолек- семи спостерігається її транскрибована мовна одиниця: «Що тобі, дівко, сьогодні: мало  бор- щу не перекинула» [3, с. 186] − «Was ist los mit dir, Mädchen, beihnahe hättest du den Borstsch verschüttet» [7, с. 17]. Вважаємо, що такий спосіб не цілком правильний, бо віднайдений відповід- ник, що виступає для німців чужим, далекомов- ним словом, не викличе тих самих асоціацій, що воно викликає для читача оригіналу. Мабуть, достовірніше було б передати назву страви част- ковим еквівалентом цільової мови. В деяких ви- падках, намагаючись віднайти аналог в цільовій мові, спостерігаємо не достовірне транслювання назв на позначення страв. Куліш на сторінках першоджерела позначає страву, приготовану



здебільшого із пшона: «Пора варити кулешу» [3, с. 295]. В інтерпретації А.-Г. Горбач семанти- ка цієї лексичної одиниці видозмінена, не відпо- відає своїм змістом оригінальній: «Es wird Zeit, die Maisspeise zu bereiten» [7, с. 54]. В тексті пе- рекладу назва цієї їжі набуває значення кукуру- дзяної страви. Гадаємо, що перекладачці краще було б використати комбіновану реномінацію – транскрипцію із дескриптивом, що дало б змогу відтворити колоритну гаму мовної одиниці.
   Інколи реалія виступає компонентом певно- го тропа. У таких випадках праця перекладача ускладнюється, оскільки стає дедалі важче досяг- ти смислової і стилістичної вірності оригіналові. Це пов’язано з тим, що конотативна інформа- ція вимагає віднайти асоціативний відповідник з іншим денотатом, а локальна інформація, можливо нечітко виражена, вимагає зберегти той самий денотат. За таких умов створюється діалектична суперечність, яка під силу досвідче- ному перекладачеві. З таким цікавим тропом-ре- алією зустрічається А.-Г. Горбач при перекладі повісті М. Коцюбинського «Тіні забутих предків», де оригінальна персоніфікована метафора ство- рює зоровий і фонічний образ відчутної експре- сивності – сироватка гуля коломийки: «Одчиня- ються двері нарозтіж, вітер дме з подри, ватра   з радості лиже чорний котел, в якому сироватка гуля коломийки» [3, с. 291]. Коломийка в наведе- ному прикладі – це танок і пісенний жанр укра- їнської народної пісеньки типу частівки, це укра- їнський гуцульський масовий танець, основною фігурою якого є замкнене коло. У тексті першо- твору М. Коцюбинський створив цікавий образ, майстерно поєднавши лексему «сироватка» із висловом «гуляти коломийки». Лише таке, зда- валося б, несумісне поєднання слів дає підґрунтя для тонкої образності, для опоетизування пев- ного слова, для стилістичного урізноманітнення художнього мовлення. Німецькомовний варіант А.-Г. Горбач «Die Tür geht weit auf, der Wind weht vom Dachboden über das Wandbrett hin, das Feuer leckt fröhlich am schwarzen Kessel, in dem die Molke Kolomyjka tanzt» [7, с. 46] не відтворює образності персоніфікованої метафори. Зберігши слово коломийка – Kolomyjka, перекладачка зро- била словесний образ для більшості чужомовних читачів незрозумілим. Тим більше, що у мовній канві першоджерела М. Коцюбинський намагав- ся передати хоча б окремими штрихами своєрід- ність образного мислення гуцулів.
   Достовірнішим вважаємо підхід перекладач- ки до відтворення цієї ж етнолексеми в іншому випадку: «З гори на гору, з поточка в поточок пурха коломийка, така легенька, прозора, що чуєш, як од неї за плечима тріпають криль- ця…» [3, с. 280] – «Von Berg zu Berg, von Bach zu Bach schwebt das huzulische Kolomуjkalied, leicht, hell, man meint hinter ihm das Flattern von


Flügeln zu vernehmen» [7, с. 21]. Ввівши препо- зитивне означення «huzulische», А.-Г. Горбач тим самим підкреслила локальний колорит викону- ваної пісні-танку. Сама назва пісенного жанру конкретизується лексемою «Lied», а в поєднан- ні із транскрипцією розкривається особливість не просто пісні, а гуцульської коломийки. Тому такий варіант перекладу зблизить його текст до оригінального, і стане (хай і не повністю) зрозу- мілим німецькомовному читачеві, не обізнаному з колоритом гуцулів.
   Своєрідним імпульсом мовної тканини першо- твору виступають і структурно-конотативні реалії, для яких не існує різноманітність способів перекладу. Одним із різновидів виступають ан- дроніми, ті імена чи прізвиська жінок, які утво- рилися від прізвищ чоловіків. Для їх перекладу А.-Г. Горбач використали описовий метод або компенсувала іншими мовними засобами. Так, приміром, в одному із уривків жіноче іменуван- ня передано описово: «Казала Ковалиха: «Во- дять Гафійку, немов панянку…» [3, с. 188] − «Sagt doch die Frau des Schmieds: «Ihr behandelt Eure Hafijka wie eine Fräulein…» [7, с. 23]. Такий вибір методу дозволив передати змістове наповнення імені, яке стало цілком зрозумілим для німець- комовного читача. Традиція називати заміжню жінку за родом діяльності чи прізвищем її чолові- ка є старослов’янським, тому описовий переклад слід вважати вірним. В перекладацькій діяльнос- ті А.-Г. Горбач спостерігається інший спосіб від- творення цього роду жіночих імен: «І вона потай від своїх побігла, немов за ділом, до Кандзюби- хи» [3, с. 202] – «Und sie lief heimlich, damit es die ihren nicht erfuhren, zur Kandsjubycha, Prokips Mutter» [7, с. 54]. Спочатку перекладачка за- стосовує транскрипцію, яка,  мабуть, виявилася  б незрозумілою і несприйнятною в чужомовному середовищі; однак подальше контекстуальне тлу- мачення є логічним продовженням і чіткою вка- зівкою на роз’яснення імені. Саме така позиція засвідчує глибокі і ґрунтовні знання перекладач- ки в мовних системах зіставлюваних мов і світо- сприйняття обидвох народів.
   Висновки і пропозиції. Виходячи із проа- налізованого матеріалу, можна дійти висновків, що у кожному конкретному випадку А.-Г. Горбач поєднувала розуміння і трактування лінгваль- них явищ з естетичним відчуттям. Повноцінний естетичний ефект від німецькомовних перекла- дів творів М. Коцюбинського досягається гіпе- ронімічним перейменуванням, дескриптивною перифразою, комбінованою реномінацією, ситу- ативним відповідником, методом калькування та ін. Перспективу подальших досліджень вбача- ємо в аналізі інших мовно-стилістичних одиниць М. Коцюбинського (художніх деталей, кольоро- назв, одиниць експресивного синтаксису та ін.)  в перекладацькій інтерпретації А.-Г. Горбач.

Список літератури:
1. Зорівчак Р.П. Реалія і переклад (на матеріалі англомовних перекладів української прози). Львів, 1989. 215 с.
2. Іваницька М. Анна-Галя Горбач − перекладач і популяризатор української літератури. Сучасні досліджен- ня з іноземної філології: Ужгород : ТОВ «Папірус-Ф», 2013. Вип. 11. С. 139−150.
3. Коцюбинський М. Твори в 3-х томах. Київ : Дніпро, 1979. Т. 1 : Оповідання. Повісті. 317 с.
4. Матвіїшин О.М. Роль особистості перекладача у міжмовній комунікації: творче кредо Анни-Галі Горбач. Наукові записки. Серія : Філологічні науки. Кіровоград : РВВ КДПУ ім. В. Винниченка, 2014. Вип. 126.   С. 190−194.

5. Федоров А.В. Основы общей теории перевода (Лингвистические проблемы). Москва : Высшая школа, 1983. 303 с.
6. Шум О. Особливості відтворення суржику при  перекладі  (на  матеріалі  німецькомовних  перекладів  А.-Г. Горбач). Науковий вісник Чернівецького університету: Германська філологія. Чернівці : Видавничий дім «Родовід», 2014. Вип. 692. 2014. С. 314−317.
7. Kozjubynskyj M. Fata Morgana und andere Erzählungen / übers.v. A.-H. Horbatsch. Zürich : Manesse-Verlag. 1962. 438 S.
References:
1. Zorivchak, R.P.(1989). Realiia i pereklad (na materiali anhlomovnykh perekladiv ukrainskoi prozy) [Realiа and translation (based on the material of English translations of Ukrainian prose)]. Lviv. (in Ukrainian)
2. Ivanytska, M. (2013). Anna-Halia Horbach – perekladach i popoliaryzator ukrainskoi literatury [Anna-Halya Horbach – translator and popularizer of Ukrainian leterature]. Suchasni doslidzhennia z inozemnoi filolohii, vol. 11, pp. 139−150. (in Ukrainian)
3. Kotsiubynskyi, M. (1979). Tvory v 3-kh tomakh[Works in 3 volumes]. Kyiv: Dnipro (in Ukrainian)
4. Matviishyn, O.M. (2014). Rol osobystosti perekladacha u mizhmovnii komunikatsii: tvorche kredo Anny-Hali Horbach [The role of the translator's personality in interlingual communication: creative credo of A.-H. Horbach]. Naukovi zapysky. Seria: filolohichni nauky, vol. 125, pp. 190−194. (in Ukrainian)
5. Fedorov, A.V. (1983). Osnovy obshchey teorii perevoda (Lingvisticheskie problemy) [Fundamentals of the general theory of translation (Linguistic problems)]. Moscow: Vysshaya shkola. (in Russian)
6. Shum, O. (2014). Osoblyvosti vidtvorennia surzhyku pry perekladi (na materiali nimetskomovnykh perekladiv A.-H. Horbach [Features of reproduction of surzik: on the material of German translations of A.-H. Horbach]. Naukovyi visnyk Chernivetskoho universytetu: Hermanska filolohiia, vol. 692, pp. 314−317. (in Ukrainian)
7. Kozjubynskyj, M. (1962). Fata Morgana und andere Erzählungen / übers.v. A.-H. Horbatsch. Zürich: Manesse-Verlag.





Matviyishyn Oksana, Мykhaylyak Yulia
Drohobych Ivan Franko State Pedagogical University
TRANSLATION METHOD OF ANNA-HALA HORBACH
IN THE REPRODUCTION OF LEXICAL REALIA IN GERMAN
Summаry. The article deals with the features of reproducing the national-cultural component of the original text, in particular lexical realias, in German. The subject of the analysis was the originals of M. Kotsiubynsky in the German interpretation of A.-H. Horbach. The article deals with the realia as a means of expressing eth- nic and cultural peculiarities and national mentality of the Ukrainian and German peoples. The article states that in each case the functional characteristics of the national marking units, their compositional functions, and the pragmatic aspect should be taken into account. It has been proved that profound knowledge of lexical realias, cultural awareness, and historical research influence the adequacy of the reproduction of ethnolex- emes. In the process of analysis, the methods of reproduction of ethnolexemes in German are indicated and the specifics of their application are defined. The study found that the method of translating ethnolinguis-   tic units depends on the linguistic and aesthetic significance of realia, its stylistic features, extra-linguistic associations, and the translator’s penmanship. In the translation laboratory of A.-H. Horbach the following methods are dominant: hyperonimic renaming, descriptive periphrasis, combined renomination, situational correspondence, calque, etc. which ensure the adequacy of its translations. A detailed comparative analysis showed that A.-H. Horbach had the following factors on the formation of dominant features of the translation method: polyculture, bilingualism, education in Germany, the establishment of direct contacts with authors of originals, guidance on its mediation mission, striving to present Ukraine in the German-speaking world, hence the determination to achieve its goals. On the basis of the comparison of the original texts of M. Kotsiubynsky with their German-language versions of A.-H. Horbach, it is apparent the desire to reproduce with maximum precision the idea content of the original, its artistic features, all the beauty of the style and manners of the Ukrainian artist, the phonetic sound, and melodiousness of his speech.
Keywords: realia, national colour, imagery, literary translation, adequacy, equivalence, translation procedures, methods of translation.
