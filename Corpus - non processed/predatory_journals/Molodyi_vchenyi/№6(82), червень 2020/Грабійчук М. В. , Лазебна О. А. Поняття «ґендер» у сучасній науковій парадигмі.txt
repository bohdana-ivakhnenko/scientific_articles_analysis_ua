«Молодий вчений» • № 6 (82) • червень, 2020 р.
DOI: https://doi.org/10.32839/2304-5809/2020-6-82-74 УДК 811.112.2’272



Грабійчук М.В., Лазебна О.А.
Національний технічний університет України

«Київський політехнічний інститут імені Ігоря Сікорського»
ПОНЯТТЯ «ҐЕНДЕР» У СУЧАСНІЙ НАУКОВІЙ ПАРАДИГМІ
Анотація.  У  статті  розглянуто  питання  ґендеру  в  мовній  комунікації,  подано  тлумачення  лінгвістів стосовно поняття «ґендер» і особливості функціонування суміжних термінологічних одиниць; зроблено аналіз наукових робіт щодо даної проблеми; визначені напрямки дослідження ґендерної лінгвістики та найбільш перспективні напрямки вивчення чоловічої та жіночої мови. Об’єднуючи два напрями, лінгвіс- тичної ґендерології та когнітивної лінгвістики, дослідження орієнтовано на аналіз проблеми мовної реа- лізації знань і уявлень, що визначають загальну картину світу представників німецькомовної спільноти, тобто перебуває в площині антропоцентричної спрямованості сучасного мовознавства. Проведене дослід- ження вказує на необхідність продовження подальших розробок у визначеному напрямі на матеріалі німецьких прислів’їв та приказок.
Ключові слова: ґендерна лінгвістика, мовна комунікація, ґендерні стереотипи, мовна поведінка, комунікативна асиметрія.

       Постановка проблеми. Поняття «ґендер» з’явилось у лінгвістиці нещодавно, все ж наразі  так  і  не  встановлений  науковий  статус даного терміну. На сучасному етапі розвитку науки згадане поняття являє собою міждисци- плінарний термін, проте першочергово викорис- товувалося лише у мовознавстві стосовно грама-
тичної категорії роду.
   Дослідниця А.В. Кириліна [6, с. 54] зазна- чає,  що  даний  термін  потрапив  до  лінгвістики доволі  своєрідним  шляхом:  англійський  термін
«gender», що означає граматичну категорію роду, був вилучений із граматичного контексту та пе- ренесений до сфери дослідження інших наук – соціальної філософії, соціології, історії, а також мовознавства.
   Сам  запозичений  термін  «ґендер»  («gender») бере свій початок з англомовної філософії та со-

ціологічної літератури кінця 60-х років XX сто- ліття.    Сенс    його    запозичення    соціологами та філософами полягав в акцентуванні того, що різниця між родами стосовно розподілу сфер трудової  діяльності,  ролей  у  родині,  сегрегація соціального простору за ознаками роду, культур- ні гендерні розбіжності умовні, наскільки умов- ним є рід іменників [1, c. 180].
   Аналіз останніх досліджень і публікацій. Значний доробок у питання дослідження ґендеру здійснили учені: П. Екерт, Дж. Корбетт, Б. Мон- дорф, Д. Спендер, О.І. Горошко, О.А. Горченко, Т.О. Дегтярьова, Ю.П. Маслова, Н.О. Мимченко, А.В. Кириліна, І.В. Кузнєцова, А.В. Скрипник, Л.О. Ставицька, О.О. Тараненко та інші.
   Актуальність дослідження поняття «ґендер» з точки зору різних підходів полягає в інтегро- ваному  підході  до  вивчення  лінгвістичної  екс-


© Грабійчук М.В., Лазебна О.А., 2020

плікації  ґендерних  стереотипів,  відображених у різних німецьких прислів’ях та приказках. Об’єднуючи  два  напрями,  лінгвістичної  ґенде- рології та когнітивної лінгвістики, дослідження присвячується аналізові проблеми мовної реалі- зації знань і уявлень, що визначають загальну картину   світу   представників   німецькомовної лінгвокультури.
  Метою  даної  статті  є  схарактеризувати  су- часний стан теорії лінгвоґендерології; з’ясувати суть ґендерних досліджень; проаналізувати поняття «ґендер»; обґрунтувати, чому поняття
«ґендер» потрактовують як соціокультурну ка- тегорію, що відображає сукупність соціальних і культурних норм, очікувань та уявлень, які асоціюються з особами чоловічої або жіночої ста- ті в німецькому суспільстві.
   Виклад основного матеріалу й обґрун- тування отриманих результатів дослід- ження. Одними з основних соціолінгвістичних змінних прийнято вважати ґендерні відмінності у мові. Зокрема, з 80-х років минулого століття спостерігається зростання інтересу до поняття
«ґендеру» у лінгвістиці. Стійкий інтерес до лінг- вістично  зорієнтованої  ґендерної  проблематики спостерігається в Україні, маються на увазі пра- ці Ф.С. Бацевича, М.В. Холода, О.І. Горошко, автора психолінгвістичних праць з проблем ґен- дерно  маркованої  мовної  свідомості  російсько- мовного населення України [2].
   З часів Я. Грімма, В. Гумбольдта ґендерні до- слідження отримали іншу форму. На початку ХХ століття тема відображення статі в мові при- вернула увагу лінгвістів зі світовим ім’ям О. Ес- персена, Е. Сепіра, Ф. Маутнера, які сформува- ли низку напрямків у мовознавстві в ХХ столітті. Дослідники почали розглядати мову в контексті її взаємозв’язку із суспільством, стали розвива- тися нові галузі в лінгвістиці: соціолінгвісти- ка,  психолінгвістика,  нейролінгвістика.  Також необхідно зауважити, що в цей період стали ви- вчатися відмінності між чоловічими і жіночими варіантами   європейських   мов:   німецької,   ан- глійської, французької [10, c. 122].
   Етапи вивчення взаємозв’язку мови і статі його носіїв, як правило, поділяють на два періо- ди, рубежем яких є 60-і роки XX століття: біоло- гічний детермінізм і власне ґендерні досліджен- ня.  Біологічний  детермінізм  є  нерегулярними розрізненими, які пов’язані із суміжними на- уками, дослідженнями. Власне ґендерні дослід- ження можна охарактеризувати як масштабні дослідження, викликані зростанням інтересу до прагматичного аспекту мовознавства, а також пов’язані з розвитком соціолінгвістики і зміною в розподілі традиційних чоловічих і жіночих ро- лей у суспільстві [7, c. 138].
   Мовознавиця А. В. Кириліна виділяє також і третій перехідний етап між першим і другим, який тривав з початку до середини XX століття і  слугував  підготовчої  базою  для  сучасних  ґен- дерних досліджень [6, c. 336].
   Як вважає І.В. Полева, ситуація ускладню- ється тим, що дослідження не проводяться на матеріалі  однієї  мови:  написані  наукові  праці переносяться на інші мови. Внаслідок того, що поняття в різних мовах часто не збігаються, від- бувається плутанина в термінах. Наприклад,

В  рамках  російської  мови  неможливо  адекват- но  перевести  відмінність  англійських  понять
«sex» – «gender» парою «стать» – «ґендер», оскіль- ки в англійському слово «sex» має також значен- ня «секс», і російське слово «стать» є менш семан- тично навантаженим [9, с. 16–17].
   На сьогоднішній день в науці не існує єдино- го погляду на природу ґендеру.
   Аналізуючи методологію дослідження ґендеру в мовознавстві, А.В. Кириліна відносить до загаль- нонаукових принципів низку таких положень:
   По-перше, ґендер є загальнонауковою кате- горією і принципи ґендерного підходу застосову- ються до будь-який наук, проте вони повинні ре- алізовуватися з урахуванням особливостей і при посередництві методів наукового напряму.
   По-друге, ґендер є продуктом розвитку куль- тури  і  соціуму.  Він  інституціалізований  та  ри- туалізований,  а  тому,  як  наслідок,  релятивний та конвенціональний.
   По-третє, будучи конструкцією, ґендер мін- ливий і динамічний у часі (і в мовному просто- рі). Лінгвістичні ж принципи аналізу ґендеру А.В. Кириліна зводить до наступних положень: ґендер маніфестується в мові і є параметром змінної інтенсивності, тобто «...плаваючим пара- метром, тобто фактором, що виявляється з одна- ковою інтенсивністю аж до повного зникнення в ряді комунікативних ситуацій» [4, c. 117].
   Проводячи системний аналіз проблем лінгвіс- тичної  ґендерології,  А.В.  Кириліна  виокремлює 6 основних напрямків, які можуть бути диферен- ційовані як концептуально, так і з точки зору ме- тодології та характеру матеріалу, що вивчається:
1. Соціолінгвістичні ґендерні дослідження.
2. Феміністична лінгвістика.
   3. Власне ґендерні дослідження, які вивча- ють мовну поведінку обох статей.
   4. Дослідження маскулінності (наймолодший напрямок, який виник в кінці XX ст.).
5. Психолінгвістичні дослідження.
   6. Кроскультурні, лінгвокультурологічні до- слідження, які включають гіпотезу ґендерних субкультур [5].
   Варто, безсумнівно, погодитися з О.І. Горош- ко, що вважає, «у своїх інтерпретаціях ми часто керуємося  своїми  упередженнями.  У  ґендерних дослідженнях   відбувається   постійно   парадок- сальна річ, а саме: постійне накладання власне ґендерних стереотипів зі стереотипами наукови- ми, що явно утруднює весь розвиток цього на- прямку...» [3, с. 6–8].
   За  визначенням  А.В.  Кириліної,  «ґендерні стосунки фіксуються в мові у вигляді культур- но зумовлених стереотипів, відбиваючись на поведінці, зокрема і на мовній, особистості і на процесі її мовної соціалізації». Актуальність до- слідження   трансформації   стереотипів   «чоло- вік» – «жінка» в мові зумовлена підвищеною увагою сучасної лінгвістики до ґендерних склад- ників мовної картини світу [5, c. 33].
   У  німецькій  мові  збереглися  сотні  образних висловів, в яких відображено багатовікові над- бання та колорит народу, його досвід, філософ- ські погляди на життя. Прислів’я та приказки передають світогляд та міркування людей пев- ної комунікативної спільноти, критичне мислен- ня, думки тощо.

   На основі аналізу обраного для дослідження джерела [8] було виявлено, що стереотипне став- лення до представників різної статі, відображе- не у німецьких прислів’ях та приказках, формує образ типового чоловіка (сильного, стриманого, хазяйновитого,  рішучого,  емоційного  стримано- го) та типової жінки (турботливої матері та дру- жини, хорошої господині, берегині роду).
   Аналіз німецького фольклору засвідчив, що існує багато позитивних характеристик жінки як люблячої, щирої, красивої, ніжної, турботли- вої  дружини  для  свого  чоловіка.  Неодноразово визначено головну роль жінки в родині.
   Бути господаркою, дружиною і матір’ю – природне призначення жінки, тому   прислі- в’я та приказки часто виражають або передають нейтральну оцінку. Для чоловіка ж бути гарним сім’янином – окрема чеснота:
   Der Mann taub, die Frau stumm geben die besten Ehen (Глухий чоловік і німа жінка – най- краще подружжя) [8, c. 59].
   Die Frau tut es dem Manne gleich (Куди гол- ка – туди й нитка, куди чоловік – туди й жінка) [8, c. 69].
   Критиці підлягають такі стереотипно жіночі якості, як звичка пліткарства, нераціональніть, високий  рівень  емоційності,  зла  вдача.  Вона  – брехлива, хитра та вертка:
   Die Frau hält Ausverkauf (Розпродаж трима- ється на жінках) [8, с. 69].
   У  німецькій  ідіоматиці  зафіксовано  і  доволі зневажливе трактування стосовно інтелектуаль- них здібностей жінок:
   Es flog ein Gänschen übern Rein, und kam als Gickgack wieder heim (Ворона за море літала, та розуму не дістала) [8, с. 29].
   Вищезгадане прислів’я є псевдообразом не- раціонального мислення жінки. Крім того, на- родна творчість засвідчує надзвичайне бажання дівчат вийти заміж:
   Spröde Magd macht kühne Freier (Манірна дівчина робить женихів сміливими) [8, с. 178].
   Велика кількість німецьких прислів’їв та при- казок відображають ієрархічність стосунків осіб. Чоловік у німецьких прислів’ях та приказках представлений як виконавець маскулінної ролі годувальника, а жінка – як представниця фе- мінної  ролі  берегині  домашнього  вогнища,  що стає причиною обрання ними моделей поведін- ки, що відповідають цим соціальним ролям:
   Ein Mann, ein Wort (Сказано – зроблено) [8, с. 90]. Негативної  характеристики  набуває  діяль- ність жінки за межами домашнього середовища, особи чоловічої статі підлягають критиці за не- бажання працювати або втрату працездатності:
   Not am Mann, Mann voran (Доки грім не гримне, чоловік не перехреститься) [8, с. 53].
   Надзвичайно    велика    кількість    прислів’їв та приказок належить до тематичної групи «зо- внішній вигляд», мають характерні ознаки опи- су жінки, оцінно марковані стереотипи, порів- нюють жінку із твариною чи з іграшкою, часто жінка виступає в ролі сексуального об’єкту:
   Dem einen gefällt die Mutter, dem anderem die Tochter und manchen alle beide (Кому мати, кому донька, а кому обидві) [8, с. 45].
   Eine schöne Frau will jeder küssen (Вродливу жінку кожен хоче цілувати) [8, с. 95].
   
Гідним уваги є вивчення   того,   що   жін- ки імпліцитно або експліцитно   порівнюють- ся з неживими предметами або тваринами. Прислів’я та приказки таких тематичних груп як «характер» та «інтелектуальні здібності» ре- презентують типову в поданні німецького мов- ного товариства жіночу поведінку. Тут яскраво виражаються такі негативні якості: здатність до сварок, конфліктів, балакучість, примхливість, метушливість.  У  великій  кількості  прислів’їв та приказок жінка – власність, що приносить своєму  хазяїнові  лише  неприємності.  Здебіль- шого стереотипи,   що   дискримінують   жінку та явно виражають її неавтономність, свідчать про  численні  пороки  осіб  жіночої  статі:  марно- тратство, підступництво, пліткарство. Наведемо приклади:
   Zehn alte Weiber, elf Krankheiten (Десять ста- рих баб – одинадцять болячок) [8, с. 252].
   Lange Haare, kurzer Verstand (Хоч на голові густо, та в голові пусто) [8, с. 6].
   Zu große Neugier treibt den Vogel in die Schlinge (Допитливій Варварі ніс відірвали) [8, с. 20].
   Переважають в кількісному відношенні по- зитивно марковані ідіоми, що акцентують на- самперед такі якості чоловічого характеру, як: сміливість, сила волі, надійність, чесність. До чо- ловіка народна думка звернена як до представ- ника роду людського. Багато прислів’їв та при- казок навіть застерігають чоловіків від усіляких життєвих негараздів, що пов’язані з жінкою:
   Der junger Frau und altem Wein ist gut fröhlich sein (Весело тому, хто молоду жінку і старе вино має) [8, с. 26].
   Junge Frau und alter Mann sind ein Trauriges Gespann (Молода жінка і старий чоловік – сум- на упряжка) [8, с. 137].
   Wenn ein Alter ein junges Weib nimmt, so lacht der Tod (Ненадовго старий жениться) [8, с. 210].
   Наведені прислів’я та приказки принижують і ображають жінку як особистість. Досить від- крити  словник  прислів’їв  та  приказок,  і  стане очевидним факт, що майже всі прислів’я та при- казки, що стосуються жінки, подекуди містять заперечення її ролі в суспільстві.
   висновки. Отже, дослідження мови у ґен- дерному  аспекті  може  здійснюватися  з  позицій різних  підходів.  Проте  найчастіше  лише  їх  ін- теграція забезпечує та уможливлює ґрунтовний аналіз мовних явищ. У різних комунікативних ситуаціях одна й та сама людина може пово- дитись по-різному і, як наслідок, виказувати неоднакову мовленнєву поведінку. Відмінності існують  і  в  мовленні  людей  однієї  статі,  проте різних соціальних статусів. Стильові особливості мовлення чоловіків і жінок найбільше проявля- ються у певних ситуаціях мовленнєвого спілку- вання, коли чоловік чи жінка використовують певні  прийоми  мовленнєвої  поведінки.  Вибір таких  прийомів  та  їх  застосування  зумовлений не тільки статтю, а й психічним складом, про- фесією, видом   діяльності,   соціальною   роллю в суспільстві, життєвою позицією того чи іншо- го мовця тощо. Тож під час вивчення ґендерних мовних особливостей варто особливу увагу звер- тати також на етнічну, соціальну приналеж- ність мовця, рівень інтелектуального розвитку, освіту тощо.



Список літератури:
1. Байбурин А.К. Ритуал в традиционной культуре. Санкт-Петербург : Наука, 1993. 253 с.
2. Бацевич Ф.С. Основи комунікативної лінгвістики. Київ, 2004. 344 с.
3. Горошко  О.І.  Становлення  інформаційного  суспільства  як  фактор  трансформації  гендерного  дискурсу. Вісник Міжнародного Слов’янського університету : український науково-теоретичний журнал. Ювілей- ний випуск. Харків, 2008. С. 23–24.
4. Кирилина А.В. Исследование гендера в лингвистических научных дисциплинах. Гендерные образование в систе- ме высшей и средней школы: состояние и перспективы : Материалы междунар. научн. конф. Иваново, 2003. 238 с.
5. Кирилина А.В. Гендер: Лингвистические аспекты / Ин-т социологии РАН. Москва, 1999. 189 с.
6. Кирилина А.В. Освещение связи языка и пола в истории лингвистики // Теория и методология гендерных исследований : курс лекций / под общ. ред. О.А. Ворониной. Москва : Московский центр гендерных исследо- ваний, 2001. 381 с.
7. Кирова А. Г. Развитие гендерных исследований в лингвистике. Вестник Томского государственного педаго- гического университета. 2009. № 8(86). С. 138–140.
8. Кудіна О.Ф., Пророченко О.П. Перлини народної мудрості = Die Perlen der Volksweisheit : німецькі прислів'я та приказки. Вінниця, 2005. 320 с.
9. Полевая И.В. Речевые гендерные стереотипы и их реализация в российском аналитическом телевизионном дис- курсе (на материале ток-шоу “Диалог” и “В фокусе” телеканала РБК-ТВ) : дисс. к. филол. н. Москва, 2014. 204 с.
10. Скачкова И.И. Гендерная проблематика в зарубежном теоретическом языкознании: к истории вопроса. Вестник Тихоокеанского государственного экономического университета. Теория и методология гендерных исследований. 2009. № 4. С. 119–132.
References:
1. Bayburin, A.K. (1993). Ritual v traditsionnoy kul'ture [Ritual in traditional culture]. Sankt Petersburg: Nauka. (in Russian)
2. Batsevych, F.S. (2004). Osnovy komunikatyvnoi linhvistyky [Fundamentals of communicative linguistics]. Kyiv: Vydavnychyi tsentr Akademiia. (in Ukrainian)
3. Horoshko, O.I. (2003). Stanovlennia informatsiinoho suspilstva yak faktor transformatsii hendernoho dyskursu [Formation of the information society as a factor in the transformation of gender discourse]. Ukrainian scientific- theoretical journal, vol. 1, pp. 23–24.
4. Kirilina, A.V. (2003). Issledovaniye gendera v lingvisticheskikh nauchnykh distsiplinakh. Gendern·yye obrazovaniye v sisteme vysshey i sredney shkoly [The study of gender in linguistic scientific disciplines. Gender education in the system of higher and secondary schools: status and prospects]. Materialy mezhdunar. nauchn. konf. Ivanovo, pp. 24–25.
5. Kirilina, A.V. (1999). Gender: Lingvisticheskiye aspekty [Gender: Linguistic Aspects]. Moscow: Institute of Sociology, Russian Academy of Sciences. (in Russian)
6. Kirilina, A.V. (2001). Osveshcheniye svyazi yazyka i pola v istorii lingvistiki. Teoriya i metodologiya gendernykh issledovaniy [Coverage of language and gender in the history of linguisticsю. Theory and Methodology of Gender Studies]. Moskow: Moscow Center for Gender Studies. (in Russian)
7. Kirova, A.G. (2009). Razvitiye gendernykh issledovaniy v lingvistike [The development of gender studies in linguistics]. Bulletin of Tomsk State Pedagogical University, vol. 8, pp. 138–140.
8. Kudina, O.F., & Prorochenko, O.P. (2005). Perlyny narodnoi mudrosti = Die Perlen der Volksweisheit: nimetski pryslivia ta prykazky [Pearls of folk wisdom]. Vinnytsia: Nova Knyha. (in Ukrainian)
9. Polevaya, I.V. (2014). Rechevyye gendernyye stereotipy i ikh realizatsiya v rossiyskom analiticheskom televizionnom diskurse [Speech gender stereotypes and their implementation in the Russian analytical television discourse] (na materiale tok-shou telekanala RBK-TV).
10. Skachkova, I.I. (2009). Gendernaya problematika v zarubezhnom teoreticheskom yazykoznanii: k istorii voprosa [Gender in foreign theoretical linguistics: on the history of the issue]. Bulletin of the Pacific State Economic University, vol. 4, pp. 119–132.





Hrabiichuk Mariana, Lazebna Olena
National Technical University of Ukraine
«Igor Sikorsky Kyiv Polytechnic Institute»
THE CONCEPT OF «GENDER» IN THE MODERN SCIENTIFIC PARADIGM
Summary. The paper deals with the study of the concept of gender in modern linguistics. Gender issues in language communication are considered, linguists are interpreted in relation to the concept of gender and the peculiarities of the functioning of related terminological units; the analysis of scientific works on this problem is made; areas of study for gender linguistics and the most promising areas for learning male and female are identified. The article describes the current state of the theory of linguo-genderology; clarified the essence, basic principles and concepts of gender studies; analyzed the concept of «gender». It is substantiated why the concept of «gender» is interpreted as a sociocultural category that reflects the totality of social and cultural norms, expectations and ideas, which are associated with males or females in a particular society. Gender studies have focused on the differences, similarities and peculiarities of the representation of males and females in language. Simultaneously with the increase in the number of works on the causes of gender differences in language, studies have begun to appear, the purpose of which is to analyze the multiple lin- guistic means of identifying gender in different cultures. The essence of the socio-cultural nature of gender as a social sex is that it is an ideological construct that accumulates the idea of what it means to be a man or a woman in a culture. Linguistic gender studies correlates language with personality on the basis of social sex. According to L. Stavytska, modern linguistics is experiencing a kind of «gender boom», and therefore we can and should talk about the accumulated ideas, directions of research and experiments, bearing in mind the formation of Ukrainian linguistic genderology, because gender is like no other sociolinguistic concept, life, realities, norms and traditions of the certain culture. In different communicative situations, the same person may behave differently and, as a result, show different speech behavior. When studying gender language features, special attention should also be paid to the ethnicity, social affiliation of the speaker, the level of intellectual development, education, etc.
Keywords: gender linguistics, language communication, gender stereotypes, language behavior, communicative asymmetry.
