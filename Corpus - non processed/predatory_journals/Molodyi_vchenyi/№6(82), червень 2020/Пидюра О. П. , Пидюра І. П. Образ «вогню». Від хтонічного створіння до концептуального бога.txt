«Молодий вчений» • № 6 (82) • червень, 2020 р.
DOI: https://doi.org/10.32839/2304-5809/2020-6-82-30 УДК 398



Пидюра О.П.

Київський національний університет імені Тараса Шевченка
Пидюра І.П.
Богуславський інформаційний центр
«Міжрегіональна академія управління персоналом»
ОБРАЗ «ВОГНЮ»: ВІД ХТОНІЧНОГО СТВОРІННЯ ДО КОНЦЕПТУАЛЬНОГО БОГА
Анотація. У цій статті описано явище взаємодії вогню та людини від початку освоєння стихії. Вказано, яких змін набуло людське буття після контакту із цією стихією. Автор наголошує на фізіологічних змінах, що вплинули на раціон людини; змінах в духовному розвитку, пов’язаних із еволюцією головного мозку; промислові досягнення, що відкрили нові можливості для виготовлення знарядь праці. Проілюстровано існування вогню в різних концептах на стадії розвитку класової соціальної системи, а також простежено та досліджено п’ять основних видів ментальної взаємодії людини з вогнем. Автором сюди були віднесені такі види, як безперсоніфікований вогонь; вогонь, як портал; вогонь, як цілитель; вогонь – багатство богів; вогонь, як дух, хтонічне чудовисько чи божество. У тексті зазначені особливості людської психіки стосовно формування первісних вірування, а також бачення цієї проблеми з точки зору когнітивної антропології та еволюційної теорії світобачення. Опрацьовано вагомі праці відомих антропологів світу.
Ключові слова: взаємодія, міфологія, хтонічне створіння, божество, концепт, вогонь, аніматизм, анімізм.


       Постановка проблеми. Уявлення люди- ни про вогонь та її взаємодії, неодноразово привертали увагу дослідників. Використання цієї стихії налічує проміжок понад півтора мільйона років. Незаперечним фактом є те, що приборкан- ня вогню, стало найвизначнішою подією в історії людства. Адже, ми отримали змогу наділяти своє житло світлом та теплом, термально обробляти їжу та відганяти звірів. Вогонь змусив рухатися людину від дикості до цивілізації, від природи до культури. Загалом, історія людини, це її намаган- ня вижити в навколишній природі. Не стихають суперечки стосовно першочергової рушійної сили розвитку людської цивілізації, однак, не викли- кає сумнівів те, що ця сила тісно пов’язана з праг- ненням людства комфортно адаптуватися до на- вколишнього середовища. В даній розвідці нас
© Пидюра О.П., Пидюра І.П., 2020

цікавило не просто еволюція людини як біологіч- ного виду та взаємодія її із вогнем, а формування образу вогню в людській свідомості та окреслити систему закономірностей у ставленні людини до вогню – від звичайного використання цієї стихії до концептуального бога. На нашу думку, в цьому полягає наукова цінність розвідки.
   Аналіз останніх досліджень і публікацій. Результати й висновки дослідників, висвітлені  у наукових працях з проблеми взаємодії людства та вогню за такими основними напрямками:
   – освоєння вогню, як чинник зміни раціону  в харчуванні первісної людини [1; 2];
   – стадії розвитку у використанні та добуванні вогню людиною [3];
   – особливості людської психіки стосовно формування первісних вірувань. Бачення цієї

проблеми з точки зору когнітивної антропології та еволюційної теорії світосприйняття [4; 5; 6];
   – опис та ґрунтовне тлумачення стосовно по- ходження культу вогню, а також міфології при- свяченій цій стихії у народів світу [9; 10; 11; 12]. Таким чином, актуальність окресленої проб- леми, її недостатня розробленість у сучасній фольклористиці та визначені суперечності, зу- мовили вибір теми статті: «Образ вогню від хто-
нічної істоти до концептуального бога».
   Виділення невирішених раніше  час-  тин загальної проблеми. Формування обра- зу та концепту вогню в культурі народів світу заслуговує на ґрунтовне та комплексне дослід- ження. Наша розвідка покликана актуалізу- вати зацікавлення цією темою у колі молодих дослідників, щоб покращити та розширити сис- тему закономірностей у ставленні людини до вогню на культурному та історичному зрізі.
   Формулювання мети статті. Головною ме- тою розвідки ми обрали вивчення стадіального розвитку уявлень людини про вогонь.
Для досягнення мети були поставлені такі
задачі:
   1. Сформувати в молодих науковців зацікав- лення цією темою для подальшого вивчення проблеми взаємодії людини та вогню на різних культурно-історичних етапах.
   2. Окреслити систему закономірностей у став- ленні людини до вогню – від звичайного вико- ристання цієї стихії до концептуального бога.
   3. Дослідити зміну в поведінці та побуті лю- дини після освоєння вогню.
4. Описати види взаємодії людини з вогнем.
   Виклад основного матеріалу досліджен- ня. Вогонь, безумовно, зробив колосальний вне- сок у розвиток людської цивілізації на трьох основних рівнях:
   1. Фізіологічні та поведінкові зміни – завдя- ки вогню цикл активності людської особини не обмежувався денним періодом [1]. На фізіоло- гічні зміни вплинув оновлений раціон первісної людини. За словами Річарда Врангхама, ви- кладача Гарвардського університету, здатність людини готувати їжу з рослин, вірогідно є од- нією з причин розвитку мозку людини на стадії еволюції [2].
   2. Духовний розвиток – еволюція головного мозку спричинила зародження первісних форм релігій, культів, де центральне місце посідав вогонь. Сформувався новий вектор думок – що нас чекає після смерті.
   3. Промисловий – вогонь відкрив нові мож- ливості для виготовлення знарядь праці, ви- никнення ремесл, нових форм обробітку землі, будівництва тощо.
   Взаємозв’язок первісної  людини  та  вогню  Б. Поршнєв поділяє на три ієрархічні стадії. До першого етапу, науковець відносить період існу- вання без вогню [3]. Тобто досвід людини прак- тично зводився до спостерігання за природнім явищем без натяку на контакт чи використан- ня його властивостей з прагматичними цілями. На нашу думку, первісна людина ототожню- вала вогонь з дикою неконтрольованою твари- ною. Шкоду, котра завдавала стихія викликала в предчетів страх та нівелювала емпіричні по- тенції. Ставлення до вогню, як до живої істоти

підпадає під класифікацію аніматизму, який поширювався на живу та неживу природу.
   Що ж ми розуміємо під аніматизмом? Цей термін у науковий обіг ввів англійський антро- полог Р. Маретт. За його теорією аніматизм – це віра в загальну, безособову одухотвореність при- роди без виділення окремих конкретних духів чи божеств. Сам Р. Маретт протиставляв його анімізму. В цей же час Е. Тейлор, Г. Спенсер розглядали анімізм, як початкову стадію фор- мування релігії. Зібрана інформація протягом останніх двох століть дозволила ґрунтовно аргу- ментувати існування аніматизму. Було доведе- но, що на цій історичній стадії розвитку, людина ще не сформувала дуалістичне уявлення світу, а об’єкти та явища природи розглядалися як такі з якими можна спілкуватися. Душа також матеріальна, як і тіло. Їхнє існування нерозрив- не [4]. Тому, людина за аніматичною теорією спілкується з вогнем, як із живою істотею. В неї немає ще думки про одомашнення такої велич- ної «істоти» (маємо на увазі вогонь), лише про- цес зосередженого споглядання, а також спроби зрозуміти поведінку вогню. Про одухотворення та обожнення вогню ще не йдеться.
   Наступним етапом співіснування Б. Порш- нєв виділяє стадію, коли людина вже могла використовувати та зберігати вогонь [3]. Якраз  з цього моменту первісна людина отримує прак- тичну користь від використання вогню. Її мис- ливське світобачення досі змальовує вогонь, як дику істоту, напівприручену. Щоб вона не вте- кла, її потрібно оберігати, підгодовувати, стежи- ти за тим, щоб її не викрали. Первісна людина вже перебуває на порозі анімізму і крім думки про смерть, паралельно виникають інші. Нам цікаве питання про вогонь: «Куди дівається во- гонь, коли він згасає?». Спробуємо дати відпо- відь на це запитання з точки зору когнітивної антропології.
   Відома американська антропологиня та ет- нологиня М. Мід піддала критиці концепцію первісного мислення Л. Леві-Бруля та теорію стадіального розвитку культури на основі ево- люції мислення, яку запропонував Ж. Піаже [5]. Вчена продемонструвала, що мислення дитини від природи раціональне та логічне. А в питан- ні анімалістичного образу мислення довела, що він виникає не від особливостей мислення, а від особливостей виховання [6].
   Повернімося до нашого запитання. Отже, наш уявний представник первісних людей спи- раючись на практичний досвід та раціональне мислення ставить запитання: «Куди подівся во- гонь, коли згаснув?». Через спостереження він робить висновки, що вогонь, це істота, очевидно, з іншого світу, невидимого для очей, або ця істо- та має нефізичну частину, адже так само вини- кає з нізвідки. Тут ми вже бачимо формування образу вогню, як духа (анімістичне уявлення).
   Третьою стадією Поршнєв називає етап штуч- ного видобування вогню. Спираючись на дослід- ження примітивних народів, науковець вказує на систему методів штучного добування вогню:
1) тертям дерева об дерево у вигляді: а) тертя в жолобі (вогняний плуг);
   б) свердління або ротація (вогневе сверд- ло), з цілою гамою варіантів від простого обер-



тання палички руками до складного лучково- го свердла.
   в) пиляння (вогнева пила, наприклад, одні- єю половинкою бамбука поперек інший);
   2) висікання ударами з кременю, але не стал- лю або залізом, а піритом.
   3) стисненням повітря в особливому приладі (пневматична або насосне кресало) [3].
   Щойно ми дійшли до найважливішої части- ни нашої розвідки, а саме до того моменту, де    в людини на етапі її історичного та еволюційно- го становлення сформувалися чіткі образи вог- ню. Далі ми не брали за мету розглядати істо- ричний зріз, тобто часові рамки. Нас цікавлять власне самі образи.
   Наразі нами досліджено п’ять видів взаємо- дії людини з вогнем:
1) безперсоніфікований вогонь;
2) вогонь, як портал;
3) вогонь, як цілитель;
4) вогонь – багатство богів;
   5) вогонь, як дух, хтонічне чудовисько чи бо- жество.
   У першому випадку цілком зрозуміло, що вогонь виступає у ролі звичайного елементу побуту людини, тобто, як полум’я, іскра тощо. Уособлення його іпостасі переходить на інших персонажів:
1) крадія вогню;
2) власника;
3) дарувальника.
   Таким «вогонь» постає у міфах про походжен- ня вогню [7]. В українських казках ми знаходимо здобуття людиною вогню через ініціацію (герой мав розказати казку чи небилицю). Здійснивши сходження до небесного світу (анабасис), герой отримує бажане: «Довго блукав полями. Коли дивиться – стоїть високий дуб. Виліз він на са- мий верх і розглянувся, чи не горить десь вог- ник. І зовсім недалеко побачив ясну ватру, коло якої сидів дід з білою бородою», «Дід зареготав. Дурень набрав вогню, пішов до братів» [17].
   Вогонь як портал це – не що інше як вико- ристання вогню у поховальному обряді, що за дохристиянськими віруваннями – один із най- швидших шляхів потрапляння душі до раю. Підтверджує ці вірування праукраїнців араб- ський мандрівник Ібн-Фадлан: «Ви, араби, дур- ні. Ви берете  найулюбленішого  вами  з  людей і самого шановного вами і залишаєте його в по- росі, і їдять його комахи і черв'яки, а ми [руси] спалюємо за мить, так що він негайно входить   в рай» [8].
   Вогонь-цілитель цікаво простежити через свято вогню. Досліджуючи ці образи, Дж. Фре- зер на сторінках своєї праці «Золота гілка» про- демонстрував дві теорії походження вогняних дійств: солярну та очисну. Він зауважує, що кож- на із них має багато логічних аргументів. Якщо за першою теорією свято вогню відбувається для відновлення сили сонця після зимового циклу, то друга – заради очищення від фізичного та ду- ховного непотребу [9]. Дж. Фрезер вказує на те, що носії культури під час опитування схиляли- ся до очисної теорії, а не посилались на соляр- ну. Навпаки, впевнено ставили на перше місце очисні функції вогню. Крім цього, науковець вказує на те, що свято вогню було першочергово

створено для захисту людей від нечистої сили, а саме відьом, упирів тощо. Навіть зараз в деяких регіонах Європи найбільшими ворогами пасту- хів залишаються відьми та вовки. Одначе, вог- ні розпалювали не для їх фізичного знищення, а з метою відлякати сили зла. Захисні функції вогню також поширювались на боротьбу із хво- робами тварин та людей, захисту городів від граду, а будинків від блискавки [9].
   Ю. Бромлей вказує на такі варіанти сюже- тів де функціонує образ вогню, як багатство чи дарунок богів: викрадення вогню з неба; відко- лювання шматочка від сонця; власник вогню добровільно  його  віддає;  вогонь  зберігається  в тілі жінки. Науковець підкреслює персону ви- крадача чи медіатора вогню для людей, тобто культурного героя. Бромлей не відкидає теорію про те, що всі ці мотиви пов’язані з реальними подіями. Очевидно, якесь плем’я мало вогонь, а сусіди в цей час існували без нього [10].
   І нарешті вогонь, як хтонічне створіння та бо- жество. Токарєв говорить про те, що у складних міфологічних системах класового суспільства міфологізується і ототожнюється сам вогонь, стає об’єктом релігійних відносин.  А персонажі в міфах – звичайні люди, котрі поклоняються йому. Як приклад він наводить ведійського бога Агні; в зороастризмі – вогонь, як священна сти- хія ототожнена з богом; в германо-скандинав- ській – Локі, а в древньослов’янській бог Сва- рожич. Крім цього є поділ на вогонь домашній   ( у римлян – Веста, в греків – Гестія) та культо- вий. У греків також сформований образ реміс- ничого вогню – Гефест (у римлян Вулкан) [7].
   Паралельно з теософським концептом, іс-  нує концепт вогню, як хтонічного чудовиська, руйнівної   неприборканої   сили.    Наприклад, в пізньому варіанті культу одного із головних божеств майя, Іцамн увібрав у себе хтонічні еле- менти (підземний вогонь, вулкани) [11]. В греків символом підземного вогню виступають титани, які інколи піднімаються з надр землі та спричи- няють природні катаклізми [12]. Африканський народ нкундо, що проживає в басейні Конго, ві- рить у змія Індомбе (хтонічне начало), котрий символізує вогонь. Коли він гнівається, то з його рота вириваються потоки полум’я [13]. В укра- їнських казках образ вогню передається через Змія Горинича, котрий виступає володарем підземного царства [16, c. 310]. Із образом змія часто зустрічається мотив катабасису, тобто по- дорож в підземний світ, що підкреслює хтонічне начало цього персонажу.
   Висновки. Отже, простеживши взаємозв’я- зок людини та вогню в матеріальному та духо- вному локусах, ми доходимо до висновку про існування надзвичайно багатоярусної концеп- туальної системи із розлогою гілкою доменів. Також було поставлено під сумнів еволюцію мислення людини стосовно вогню на прикладі сучасних племен, котрі залишаються на друго- му етапі взаємодії з цією стихією. Підтверджено безумовне існування  універсального  концепту в прояві антонімічної пари хтонічне створіння- бог, основою котрого виступає міфоконцепт во- гонь. Із безлічі доменів цієї антонімічної пари найяскравіше представлені: страх, смерть, віра, хвороба, подарунок.

Список літератури:
1. Stone, Linda; Paul F.  Lurquin;  Luigi  Luca  Cavalli-Sforza  (2007).  Genes,  Culture,  And  Human  Evolution: A Synthesis. Blackwell Publishing, p. 33.
2. William R. Leonard. Food for Thought: Into the Fire. URL: https://www.academia.edu/20561244/Food_for_ thought._Dietary_change_was_a_driving_force_in_human_evolution (дата звернення: 19.12.2019).
3. Поршнев Б.Ф. О начале человеческой истории. URL: https://platona.net/load/knigi_po_filosofii/antropologija/ porshnev_b_f_o_nachale_chelovecheskoj_istorii_problemy_paleopsikhologii_2006/5-1-0-1568 (дата звернення: 19.12.2019).
4. П. В. Голобуцький Аніматизм. URL: http://esu.com.ua/search_articles.php?id=44350 (дата звернення: 19.12.2019).
5. Жан Пиаже: Психология интеллекта. URL: https://gtmarket.ru/laboratory/basis/3252 (дата звернення: 19.12.2019).
6. М. Мид Культура и мир детства. URL: http://base.dnsgb.com.ua/files/book/kultura-i-mir-detstva.pdf (дата звер- нення: 20.12.2019).
7. Токарев С.А. Мифы народов мира : Энциклопедия. Москва, 1980. Т. 2. С. 239–240. URL: http://philologos.narod.ru/ myth/fire.htm (дата звернення 20.12.2019).
8. Ибн-Фадлан «Записка». URL: http://www.hist.msu.ru/ER/Etext/fadlan.htm (дата звернення: 20.12.2019).
9. Джеймс Джордж Фрэзер. Золотая ветвь: Исследование магии и религии: В 2 т. Т. 2. URL: https://bookucheba.com/ religiovedenie-sravnitelnoe-obschee/zolotaya-vetv-issledovanie-magii-religii.html (дата звернення: 20.12.2019).
10. Ю.В. Бромлей История первобытного общества. URL: https://play.google.com/store/books/details?id=VHb- AgAAQBAJ&rdid=book-VHb-AgAAQBAJ&rdot=1&source=gbs_vpt_read&pcampaignid=books_booksearch_ viewport (дата звернення: 21.12.2019).
11. Мифология индейцев майя. URL: https://www.indiansworld.org/mifmay.html#.Xek0P-BMTIU (дата звернення: 21.12.2019).
12. Хелен Гербер Мифы Греции и Рима. URL: https://play.google.com/store/books/details?id=7AsZ6kDQYTkC&rd id=book-7AsZ6kDQYTkC&rdot=1&source=gbs_vpt_read&pcampaignid=books_booksearch_viewport (дата звер- нення: 21.12.2019).
13. Татаровская И.Г. Образ вселенной в африканской мифологии. URL: http://vestnik.mstu.edu.ru/v10_3_n28/ articles/17_tatar.pdf (дата звернення: 22.12.2019).
14. Фрейд З. О добывании огня. URL: https://freudproject.ru/?p=636 (дата звернення: 22.12.2019).
15. Myths of the origin of fire by Frazer, James George. URL: https://archive.org/details/MythsOfTheOriginOfFire/ page/n13 (дата звернення: 22.12.2019).
16. Войтович Валерій Миколайович Міфи та легенди давньої України. Тернопіль: Навчальна книга – Богдан, 2005. 392 с.
17. Як дурень випросив вогню. URL: https://derevo-kazok.org/jak-duren-viprosiv-vognju-kazka.html (дата звернення: 22.12.2019).
References:
1. Stone, Linda; Paul F.  Lurquin;  Luigi  Luca  Cavalli-Sforza  (2007).  Genes,  Culture,  And  Human  Evolution: A Synthesis. Blackwell Publishing, p. 33.
2. William R. Leonard. Food for Thought: Into the Fire. URL: https://www.academia.edu/20561244/Food_for_ thought._Dietary_change_was_a_driving_force_in_human_evolution (accessed 19 December 2019).
3. Porshnev,  B.F.   O   nachale   chelovecheskoj   istorii   [About   the   beginning   of   the   human   history].   URL: https://platona.net/load/knigi_po_filosofii/antropologija/porshnev_b_f_o_nachale_chelovecheskoj_istorii_ problemy_paleopsikhologii_2006/5-1-0-1568 (accessed 19 December 2019).
4. Holobutskyi, P.V. Animatyzm [Animatism].  URL:  http://esu.com.ua/search_articles.php?id=44350  (accessed  19 December 2019).
5. Zhan Piazhe. Psikhologiya intellekta [Jean Piaget: Psychology of Intelligence]. URL: https://gtmarket.ru/ laboratory/basis/3252 (accessed 19 December 2019).
6. Mid M. Kultura i mir detstv [Culture and the world of childhood]. URL: http://base.dnsgb.com.ua/files/book/ kultura-i-mir-detstva.pdf (accessed 20 December 2019).
7. Tokarev, S.A. (1980). Mify narodov mira: Encziklopediya [Myths of the peoples of the world: Encyclopedia]. Moskva. URL: http://philologos.narod.ru/myth/fire.htm (accessed 20 December 2019).
8. Ibn-Fadlan  «Zapiska»  [Ibn  Fadlan  “Note”].   URL:   http://www.hist.msu.ru/ER/Etext/fadlan.htm   (accessed 20 December 2019).
9. Dzhejms Dzhordzh Frezer. Zolotaya vetv: Issledovanie magii i religii [The Golden Bough: A Study of magic and religion]. URL: https://bookucheba.com/religiovedenie-sravnitelnoe-obschee/zolotaya-vetv-issledovanie-magii- religii.html (accessed 20 December 2019).
10. Bromlej, Yu.V. Istoriya pervobytnogo obshhestva [History of Primitive Society]. URL: https://play.google.com/ store/books/details?id=VHb-AgAAQBAJ&rdid=book-VHb-AgAAQBAJ&rdot=1&source=gbs_vpt_read&pcam- paignid=books_booksearch_viewport (accessed 21 December 2019).
11. Mifologiya indejczev majya [Mayan Mythology]. URL: https://www.indiansworld.org/mifmay.html#.Xek0P-BMTIU (accessed 21 December 2019).
12. Khelen Gerber. Mify Greczii i Rima [Helen Gerber Myths of Greece and Rome]. URL: https://play.google.com/ store/books/details?id=7AsZ6kDQYTkC&rdid=book-7AsZ6kDQYTkC&rdot=1&source=gbs_vpt_read&pcam- paignid=books_booksearch_viewport (accessed 21 December 2019).
13. Tatarovskaya I.G. Obraz vselennoj v afrikanskoj mifologii [Image of  the  universe  in  African  mythology]. URL: http://vestnik.mstu.edu.ru/v10_3_n28/articles/17_tatar.pdf (accessed 22 December 2019).
14. Frejd, Z.O. doby`vanii ognya [About making fire]. URL: https://freudproject.ru/?p=636 (accessed 22 December 2019).
15. Myths of the origin of fire by Frazer. URL: https://archive.org/details/MythsOfTheOriginOfFire/page/n13 (accessed 22 December 2019).
16. Vojtovich, V.M. (2005). Mifi ta legendi davnoyi Ukrayini [Myths and legends of ancient Ukraine]. Ternopil: Navchalna knyha – Bogdan, 392 p.
17. Yak duren vyprosyv vohniu [As the fool begged fire]. URL: https://derevo-kazok.org/jak-duren-viprosiv-vognju- kazka.html (accessed 22 December 2019).





Pydiura Oleksandr
Taras Shevchenko National University of Kyiv
Pydiura Ivan
Bohuslav Information Center «Interregional Academy of Personnel Management»
THE IMAGE OF “FIRE”: FROM CHTHONIC CREATURE TO CONCEPTUAL GOD
Summary. This article describes the phenomenon of the interaction fire and man from the beginning mastering the elements. The existence of fire in different concepts at the stage of development of the class social system is illustrated, as well as five basic types of human interaction with fire are traced and investigated. The considerable works of well-known anthropologists of the world have been studied. Fire in traditional cultures has repeatedly attracted the attention of researchers: J. Frazer “The Golden Bough”, “Myths of the Origin of Fire”, S. Tokarev “Myths of the peoples of the world”, Z. Freud “On the extraction of fire”, B. Porsnev “About the beginning of the human history”. Porsnev divides the relationship between primordial man and fire into three hierarchical stag- es. To the first stage, the scientist attributes the period of existence without fire. The next stage of coexistence,
B. Porsnev identifies a stage where a people could already use and store fire. The scientist calls the third stage the stage of artificial fire production. In the first case, fire is an element of human life, that is, like a flame, a spark. Fire as a portal is the use of fire in a funeral rite. It is interesting to see fire as a healer through the feast of fire.
J. Frazer points out two theories of the origin of fire: solar and purification. Y. Bromley points to such variants of plots where the image of fire functions as the wealth or gift of the gods: stealing fire from heaven; cleavage of a piece from the sun; the owner of the fire voluntarily gives it; fire is stored in the body of a woman. Finally, fire is like a chthonic creature and a deity. S. Tokarev says that in complex mythological systems of a class society fire itself is mythologized and identified, and it becomes the object of religious relations. The article points out the existence of an extremely multi-tiered conceptual system with an extensive branch of domains. The evolution of human thinking about fire has also been questioned on the example of modern tribes, which remain in the second stage of interaction with this element. The unconditional existence of a universal concept in the manifestation of the antonymous pair chthonic monster-god, based on the myth concept of fire, is confirmed.
Keywords: interaction, mythology, a chthonic monster, a deity, fire, animatism, animism.
