«Молодий вчений» • № 6 (82) • червень, 2020 р.
DOI: https://doi.org/10.32839/2304-5809/2020-6-82-75 УДК 811.111’42:004.773.6



Дячук О.В.
Університет державної фіскальної служби України

ВЗАЄМОДІЯ СТРАТЕГІЙ І ТАКТИК У ПЛОЩИНІ ДИСКУРСУ СОЦІАЛЬНОЇ РЕКЛАМИ США
Анотація.  Стаття  присвячена  дослідженню  поєднанню  та  взаємодії  комунікативних  стратегій,  пред- ставлених  різноманітними  тактиками.  Взаємодія  стратегій  або  тактик  має  певні  закономірності:  одна стратегія чи тактика готує появу іншої залежно від комунікативної інтенції автора, внаслідок чого і від- бувається їхня поступова реалізація. У роботі детально аналізується дискурс соціальної реклами США із застосуванням різних стратегій та тактик. Подібне поєднання та взаємодія тактик безпосереднього звер- нення до адресата, наведення кількісних даних та попередження про негативні наслідки дозволяє авто- рові рекламного повідомлення: 1) повідомити масового адресата про проблему, що існує в американсько- му суспільстві; 2) вказати на її масовий характер; 3) попередити про наслідки та визначити її симптоми для можливої самодіагностики; 4) закликати американців звернутися до організації, що надає допомогу та консультації щодо визначеної проблеми.
Ключові слова: стратегії, тактики, комунікативна інтенція, дискурс соціальної реклами США.


       Постановка проблеми. Дискурс соці- альної  реклами  США  є  складним  ко- мунікативно-прагматичним явищем, у якому поєднуються та взаємодіють кілька комуніка- тивних  стратегій,  представлених  різноманіт- ними  тактиками.  Комбінація  таких  стратегій або тактик має певні синтагматичні законо- мірності: одна стратегія чи тактика готує появу іншої залежно від комунікативної інтенції ав- тора, внаслідок чого і відбувається їхня посту-
пова реалізація.
   Аналіз останніх досліджень і публіка- цій.  Дискурс  соціальної  реклами  США  при- вертав увагу дослідників в аспекті соціаль- но-комунікативної  значущості  (W.  Leiss)  [7], соціальної  проблематики  (M.  Kraidy)  [6].  Він досліджувався як категорія медіа-дискур- су  (S.  Allen)  [5],  як  соціально-орієнтований

дискурс з лінгвопрагматичною специфікою (Т.Н. Лівшиць, Є.В. Лухіна) [4].
   Виділення невирішених раніше частин загальної  проблеми. Водночас  такий  дискурс розглядався переважно як частина парадигми рекламного дискурсу і ще не отримав достатньої інтерпретації у взаємодії стратегій та тактик.
   Формування цілей статті. Проаналізувати та проілюструвати конфігурацію тактик і страте- гій дискурсу соціальної реклами США та дискур- су екологічної реклами.
   виклад основного матеріалу досліджен- ня. Як свідчить фактичний матеріал, поєднанню та взаємодії підлягають передусім комунікатив- ні тактики, що є засобами передавання стратегії викриття соціальних пороків. Ці тактики можуть застосовуватися в рекламних повідомленнях контактно та дистантно, зокрема:
© Дячук О.В., 2020

(1) WORDS CAN REALLY PACK A PUNCH
   4 in 10 teens have experienced online harassment. Victims of cyber bullying сan experience low self esteem, depression, and even thoughts of suicide. Cyber bullying can put it’s victims lives in jeopardy [9].
   У зазначеному прикладі спостерігаємо вико- ристання тактик попередження про негативні наслідки та наведення кількісних даних. Перша із зазначених тактик спрямована на викриття наслідків залякування, цькування підлітків сто- совно один до одного під час їхнього спілкування в Інтернеті. Реалізована в реченнях на позна- чення таких наслідків: WORDS CAN REALLY PACK A PUNCH… Victims of cyber bullying сan experience low self esteem, depression, and even thoughts of suicide. Cyber bullying can put it’s victims lives in jeopardy. Тут вона використову- ється дистантно. Застосування тактики наведен- ня кількісних даних, що передається реченням 4 in 10 teens have experienced online harassment, дає можливість продемонструвати та приверну- ти увагу масового адресата до того факту, що ви- падки  подібної  поведінки  підлітків  в  Інтернеті є досить частотними. Вони й можуть спричинити визначені негативні наслідки. Отже, поєднання та взаємодія вказаних тактик надає можливість автору рекламного повідомлення визначити одну з проблем, що існує в американському сус- пільстві, підкреслити її гостроту й актуальність.
   Як  свідчить  фактичний  матеріал,  стратегія викриття соціальних пороків використовується також у поєднанні зі стратегією декларування соціальних норм і цінностей:
(2) CYBER BULLYING
   53% kids admit having said mean or hurtful things to another person online.
   DON’T CYBERBULLY! THINK BEFORE YOU POST! [9].
   Досягненню стратегічного задуму викриття соціальних пороків сприяє послідовне викорис- тання:  1)  тактики  ідентифікації  соціальної  проб- леми,   актуалізованої   номінативним   реченням: CYBER BULLYING; 2) тактики наведення кіль- кісних даних, що передається реченням, в якому вказується на масовий характер визначеної соці- альної проблеми: 53% kids admit having said mean or hurtful things to another person online. Подаль- ше застосування стратегії декларування соціаль- них норм і цінностей, актуалізоване в тактиці за- провадження  норм  соціальної  поведінки  (DON’T CYBERBULLY! THINK BEFORE YOU POST!), дає
можливість авторові рекламного повідомлення звернутися до американських дітлахів із прохан- ням припинити подібну поведінку, бути розумни- ми та чемними під час спілкування в Інтернеті.
   Аналіз фактичного матеріалу вказує на те, що стратегія викриття соціальних пороків пе- редує  стратегії  декларування  соціальних  норм і цінностей. Остання із зазначених стратегій пе- редається з допомогою тактики запровадження норм  соціальної  поведінки,  використання  якої наприкінці того чи іншого рекламного повідо- млення сприяє формуванню нових поведінкових моделей та активізації дій американців щодо ви- рішення певної проблеми, наприклад:
   (3) TIME DOESN’T HEAL ALL WOUNDS. STOP CHILD ABUSE AT HOME. SAVE THE CHILDREN [10].
   
Стратегія викриття соціальних пороків пе- редається у вказаному рекламному повідомлен- ні з допомогою тактики попередження про не- гативні наслідки (TIME DOESN’T HEAL ALL WOUNDS). Розумінню того, кого саме можуть очікувати такі наслідки, сприяє не тільки вико- ристання слова сhild у подальшому тексті, але й передусім малюнок дорослого чоловіка з голо- вою дитини, зображений біля тексту. Саме ма- люнок,  поданий  у  рекламі,  дозволяє  зрозуміти ідею її автора про те, що дитячі образи можуть залишитися з людиною назавжди, впливати на її поведінку та ставлення до інших у подаль- шому (дорослому) житті. Застосування тактики запровадження норм соціальної поведінки, ак- туалізоване в реченні STOP CHILD ABUSE AT HOME. SAVE THE CHILDREN, дозволяє авто- рові повідомлення звернутися до батьків та всіх дорослих людей з вимогою припинити жорстоке поводження з дітьми вдома та всіляко запобіга- ти такій поведінці [1].
   Використання   стратегії   декларування   со- ціальних  норм  і  цінностей  поряд  із  стратегією залякування сприяє пом’якшенню негативного впливу  від  інформації,  переданої  за  допомогою останньої з визначених стратегій, наприклад:
   (4) 40, 000 Death Per Year. More than 50% younger than 25. 110 People Every Day. Drive Safe. Don’t Be a Statistics [11].
   Засобом   передавання   стратегії   залякуван- ня виступає тактика наведення кількісних да- них, актуалізована в низці номінативних ре- чень,   в   яких   визначається   кількість   людей, які  гинуть  у  країні  внаслідок  дорожніх  аварій (40, 000 Death Per Year... 110 People Every Day). Кількісна тактика передається з допомогою ре- чення, в якому вказується вік і відсоток молоді, що вмирають у таких аваріях: More than 50% younger than 25. Текст рекламного повідомлення супроводжується відеороликом із зображенням аварій і зіткнень на дорогах та загибелі внаслі- док  цього  людей.  Пом’якшенню  впливу  від  зо- бражених кадрів і наведених кількісних даних сприяє використання тактики запровадження норм соціальної поведінки, актуалізованої в ре- ченнях, за допомогою яких автор реклами радить американцям їздити обережно (Drive Safe) та не потрапляти в такі аварії (Don’t Be a Statistics).
   Поєднання  комунікативних  стратегій  прита- манне й дискурсу екологічної соціальної рекла- ми США [2]. Його стратегічна організація визна- чається  використанням  та  взаємодією  стратегій демонстрування екологічно небезпечних наслід- ків і формування екологічно корисних настанов, наприклад:
   (5) BURNING RUBBISH. OVER 50% OF DIOXIN EMISSIONS ARISE FROM BACKYARD BURNING. Don’t damage your health, or the environment! Don’t burn rubbish in your backyard! [8].
   Cтратегія демонстрування екологічно небез- печних наслідків передається тактиками конста- тування факту негативного антропогенного впли- ву (BURNING RUBBISH) та наведення кількіс- них даних (OVER 50% OF DIOXIN EMISSIONS ARISE  FROM  BACKYARD  BURNING),  які за-
стосовуються в зазначеному рекламному по- відомленні послідовно. Стратегія формування екологічно корисних настанов передається так-

тикою заклику, реалізованою послідовним вико- ристанням окличних речень Don’t damage your health, or the environment! Don’t burn rubbish in your backyard!, за допомогою яких автор реклам- ного повідомлення звертається до американців  з вимогою не палити сміття у дворах та не за- вдавати тим самим шкоди собі й навколишньому середовищу.
   Як  свідчить  фактичний  матеріал,  послідов- ність  використання  стратегій  дискурсу  екоре- клами США є різною. Стратегія формування екологічно корисних настанов може передувати стратегії  демонстрування  екологічно  небезпеч- них наслідків [3], наприклад:
   (6) GET INVOLVED NOW. POLLUTION HURTS ALL OF US [8].
   У вказаному прикладі тактика заклику (GET INVOLVED NOW) є засобом реалізації стратегії формування екологічно корисних настанов, а тактика зазначення наслідків екологічної проб- леми (POLLUTION HURTS ALL OF US) акту-
алізує стратегію демонстрування екологічно небезпечних наслідків. Подібне поєднання ко- мунікативних тактик сприяє підвищенню рів- ня  екологічної  свідомості  представників  амери- канської  нації,  активізації  їхніх  дій  у  боротьбі із забрудненням навколишнього середовища. Стратегічна   організація   дискурсу   екологічної реклами США свідчить про те, що комунікативні стратегії та відповідно тактики їхньої реалізації можуть використовуватися в ньому дистантно, наприклад:
   (7) BE A HERO. SAVE WATER. Only 1% of the world’s water is drinkable. Take the stand and protect a necessity for survival. JOIN THE FIGHT AND PROTECT TOMORROW [12].
   Cтратегію формування екологічно корисних настанов реалізовано в тактиці заклику, актуалі- зованій у вказаному прикладі не тільки в речен- ні BE A HERO. SAVE WATER., але й у реченнях на зразок Take the stand and protect a necessity for survival. JOIN THE FIGHT AND PROTECT TOMORROW, що використовуються після так- тики наведення кількісних даних, представле- ної в тексті рекламного повідомлення таким ре-

ченням: Only 1% of the world’s water is drinkable. Уважаємо, що подібне використання комуніка- тивних тактик (повторення заклику щодо необ- хідності  збереження  води,  здійснене  дистантно та за допомогою речень із різним семантичним значенням, унаочнення наслідків екологічно не- безпечної  діяльності  за  допомогою  тактики  на- ведення кількісних даних) сприяє підсиленню комунікативної сили та впливовості рекламного повідомлення.
   висновки з даного дослідження і пер- спективи. Отже, у дискурсі соціальної реклами США  поєднуються  та  взаємодіють  стратегії  ви- криття соціальних пороків і декларування соці- альних норм і цінностей, стратегій залякування та  декларування  соціальних  норм  і  цінностей. У визначених конфігураціях стратегія викрит- тя соціальних пороків передається з допомогою тактик ідентифікації соціальної проблеми, наве- дення кількісних даних, попередження про не- гативні наслідки, а стратегія декларування со- ціальних норм і цінностей – з допомогою тактик запровадження  норм  соціальної  поведінки.  По- єднанню та взаємодії підлягають також комуні- кативні стратегії залякування та декларування соціальних норм і цінностей, актуалізовані у ви- значеному типі дискурсу тактиками наведення кількісних даних, посилання на досвід жертви та тактикою впровадження норм соціальної по- ведінки. Зазначені стратегії та тактики викорис- товуються здебільшого контактно. Стратегічна організація дискурсу екологічної реклами США також відзначається поєднанням та взаємодією стратегій  демонстрування  екологічно  небезпеч- них наслідків і формування екологічно корисних настанов. Засобами передавання вказаних стра- тегій є тактики констатування факту негативно- го антропогенного впливу, зазначення наслідків екологічної   проблеми,   наведення   кількісних даних, тактики заклику. Використання вказа- них тактик може бути контактним і дистантним. Перспективи  дослідження  дискурсу  соціальної реклами вбачаються у виявленні лінгвокультур- них особливостей соціальних норм інших англо- мовних країн.

Список літератури:
1. Арутюнова Н.Д. Фактор адресата / Известия Академии наук СССР. Серия : Литературы и языки. Москва : Наука, 1981. Т. 40. № 4. С. 356–357.
2. Вострова С.В. Комунікативні стратегії та тактики англомовного медичного дискурсу. Проблеми семанти- ки слова, речення та тексту : [зб. наук. пр. / відп. ред. Н.М. Корбозерова]. Київ : Вид. центр КНЛУ, 2003. Вип. 9. С. 48–57.
3. Дячук  О.В.  Стратегічна  організація  дискурсу  екологічної  реклами  США.  Наукові  записки  [Кіровоград. держ. пед. ун-т імені Володимира Винниченка]. Серія : Філологічні науки (мовознавство). Кіровоград : Видав. Лисенко В.Ф., 2015. Вип. 138. С. 179–183.
4. Лившиц Т.Н. Реклама в прагмалингвистическом аспекте. Таганрог : Изд-во Таганрог. гос. пед. ин-та, 1999. 212 с.
5. Allen S. “The Media and Democracy: Using Democratic Theory in Journalistic Ethics” / S. Allen, B. Hind-     man // The Ethics of Journalism: Individual, Institutional and Cultural Influences / [ed. W.N. Wyatt]. London : IB Tauris, 2014. P. 185–203.
6. Kraidy M. Globalization of Culture Through the Media / MEncyclopedia of Communication and Information / [ed. J.R. Schement]. New York : Macmillan, 2002. Vol. 2. P. 359–363.
7. Leiss W. Social Communication in Advertising: Consumption in the Mediated Marketplace / L. William, J. Boterill. New York : Routledge, 2005. 637 p.
8. United States Environmental Protection Agency. URL: http://www3.epa.gov
9. Anti Cyber Bullying PSA. URL: https://www.youtube.com/watch?v=0wdvtfdkVqw
10. Child Sex Abuse. URL: http://digitalsynopsis.com/inspiration/60-public-service-announcements-social-issue-ads/4
11. Safe Driving. URL: https://www.psacentral.org/assets/search/thumbnail/print/sortby/assetTitle/desc 61
12. Water Saving: Watering the Garden. URL: https://www.youtube.com/watch?v=-SKEHtP4qUw

References:
1. Arutiunova, N.D. (1981). Faktor adresata [Addressee factor]. Yzvestyia Akademyy nauk SSSR, vol. 40, no. 4,   pp. 336–357.
2. Vostrova, S.V. (2003). Komunikatyvni stratehii ta taktyky anhlomovnoho medychnoho dyskursu [Communicative strategies and tactics of the English-language medical discourse]. Kyiv: Vyd. tsentr KNLU, vol. 9, pp. 48–57.
3. Diachuk, O.V. (2015). Stratehichna orhanizatsiia dyskursu ekolohichnoi reklamy SShA [Strategic organization of the environmental advertising discourse in the United States]. Naukovi zapysky Kirovohrad. derzh. ped. un-t imeni Volodymyra Vynnychenka, vol. 138, pp. 179–183.
4. Lyvshyts, T.N. (1999). Reklama v prahmalynhvystycheskom aspekte [Advertising in the pragmalinguistic aspect]. Yzd-vo Tahanroh. hos. ped. yn-ta, 212 p.
5. Allen, S. (2014). The Media and Democracy: Using Democratic Theory Journalistic Ethics. The Ethics of Journalism: Individual, Institutional and Cultural Influences. London: IB Tauris, pp. 185–203.
6. Kraidy, M. (2002). Globalization of Culture Through the Media. Encyclopedia of Communication and Information, New York: Macmillan, vol. 2, pp. 359–363.
7. Leiss, W. (2005). Social Communication in Advertising: Consumption in the Mediated Marketplace. New York: Routledge, 637 p.
8. United States Environmental Protection Agency. Access mode: http://www3.epa.gov
9. Anti Cyber Bullying PSA. Access mode: https://www.youtube.com/watch?v=0wdvtfdkVqw
10. Child Sex Abuse. Access mode: http:// digitalsynopsis.com/inspiration/60-public-service-announcements-social- issue-ads/4
11. Safe Driving. Access mode: https://www.psacentral.org/assets/search/thumbnail/print/sortby/assetTitle/desc 61
12. Water Saving: Watering the Garden. Access mode: https://www.youtube.com/watch?v=-SKEHtP4qUw





Diachuk Olena
National University of the State Fiscal Service of Ukraine
INTERACTION OF STRATEGIES AND TACTICS IN THE FIELD OF U.S. PUBLIC SERVICE ADVERTISING DISCOURSE
Summary. The article is devoted to the study of the combination and interaction of communicative strategies represented by different tactics. The interaction of strategies or tactics has certain patterns: one strategy or tactic prepares the appearance of another depending on the communicative intention of the author. The paper analyzes in detail the U.S. public service advertising discourse using various strategies and tactics. Such com- bination and interaction of tactics as direct address to the addressee, providing quantitative data and warning of negative consequences allows the author of the advertising message: 1) to inform the mass addressee about the problem that exists in the American society; 2) indicate its mass character; 3) warn about the consequences and identify its symptoms for possible self-diagnosis; 4) encourage Americans to contact an organization that provides assistance and advice on a particular issue. Thus, in the U.S. public service advertising discourse, strategies of exposing social vices and declaring social norms and values, strategies of intimidation and de- claring social norms and values are combined and interact. In certain configurations, the strategy of exposing social vices is conveyed through tactics of identifying a social problem, providing quantitative data, warning of negative consequences, and the strategy of declaring social norms and values – through tactics of implementing norms of social behavior. Communication strategies of intimidation and declaration of social norms and values, actualized in a certain type of discourse by tactics of providing quantitative data, references to the victim's ex- perience and tactics of implementing norms of social behavior are also subject to combination and interaction. These strategies and tactics are mostly used in contact. The strategic organization of environment advertising discourse in the United States is also marked by a combination and interaction of strategies to demonstrate en- vironmentally hazardous consequences and the formation of environmentally friendly guidelines. The means of transmitting these strategies are the tactics of ascertaining the fact of negative anthropogenic impact, indicat- ing the consequences of the environmental problem, providing quantitative data, tactics of appeal. The usage of these tactics can be contact and distant.
Keywords: strategies, tactics, communicative intention, U.S. public service advertising discourse.
