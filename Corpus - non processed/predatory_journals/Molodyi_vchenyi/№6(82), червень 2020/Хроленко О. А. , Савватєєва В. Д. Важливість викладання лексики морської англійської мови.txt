«Молодий вчений» • № 6 (82) • червень, 2020 р.
DOI: https://doi.org/10.32839/2304-5809/2020-6-82-32 УДК 811.111'42



Хроленко О.А., Савватєєва В.Д.
Національний університет «Одеська морська академія»

ВАЖЛИВІСТЬ ВИКЛАДАННЯ ЛЕКСИКИ МОРСЬКОЇ АНГЛІЙСЬКОЇ МОВИ ВІДПОВІДНО ДО ПРОФЕСІЙНИХ ПОТРЕБ СТУДЕНТІВ
Анотація. Важливість викладання лексики у межах курсу морської англійської мови є загальновизнаною проблемою, оскільки недостатнє знання саме англійської мови та відсутність мовленнєвих навичок нара- жають на небезпеку життя моряків і збереження вантажу на морі. Тому викладачі морської англійської мови повинні брати до уваги вимоги Міжнародної морської організації, щоб підвищити конкурентоспро- можність студентів на міжнародному морському ринку праці, використовуючи навчальні програми, мате- ріали та методики викладання спеціальної морської лексики відповідно до професійних потреб студентів. Дана стаття присвячена підтвердженню думки, що системний підхід до викладання лексики морської англійської мови, який базується на використанні вправ і завдань, що відповідають рівню володіння ан- глійською мовою та задовольняють професійні потреби студентів, сприяє формуванню термінологічного те- зауруса і подальшому самостійному вивченню морської лексики під час здійснення професійної діяльності.
Ключові слова: морська англійська мова, термінологічний тезаурус, системний підхід до викладання, самостійне вивчення лексики, професійне спрямування.


       Постановка проблеми. Лексична недо- статність морської англійської мови і від- сутність мовленнєвих навичок моряків є загаль- новизнаною проблемою сучасності, що загрожує їх життю та збереженню вантажу на морі. Сво- го часу, Міжнародна морська організація (ІМО) офіційно зазначила в Міжнародній конвенції про підготовку і дипломування моряків та несен- ня вахти (STCW), що англійська мова є морською мовою, а також розробила Стандартні фрази морської комунікації (SMCP), аби зменшити не- порозуміння під час професійної комунікації
та підвищити безпеку на морі.
   За таких обставин вельми необхідним є вико- ристання викладачами морської англійської мови навчальних програм, матеріалів і методик викла- дання спеціальної морської лексики, що відпові-
© Хроленко О.А., Савватєєва В.Д., 2020

дають вимогам ІМО та спрямовані на вдоскона- лення основних мовленнєвих навичок студентів, які потрібні для їх подальшого розвитку під час здійснення академічної та професійної діяльності. Аналіз останніх досліджень та публіка- цій. Питанню важливості викладання лексики англійської морської мови відповідно до профе- сійних потреб студентів були присвячені дослід- ження як вітчизняних вчених таких як: Кудряв- цева В.Ф. [2], Мироненко Е.В. [3], так й свого часу таких зарубіжних вчених як, наприклад: Olaru I.
[8] , Squire D. [9] та багатьох інших.
   Виділення невирішених раніше частин загальної проблеми. Відомо, що опанування лексики залишається одним із головних напрям- ків у вивченні будь-якої іноземної мови, особли- во для досягнення професійної мети, оскільки

жодне спілкування неможливе без слів. Моряки повинні вміти використовувати англійську мову в усіх сферах морської комунікації (наприклад, радіо зв'язок та кореспонденція на судні тощо). Тому одним із основних завдань для викладачів морської англійської мови є забезпечення зна- ння певної морської лексики, а також володіння англійською мовою студентами на рівні, достат- ньому для майбутнього професійного розвитку.
   Зазначимо, що потреба у проведенні науко- вих досліджень та створенні нових навчальних матеріалів є актуальною через постійний роз- виток морської галузі, адже існуючі підручники з морської англійської мови не мають у своєму складі достатньої кількості вправ та завдань, щоб покращити вміння студентів використовува- ти професійну лексику.
   З  цієї   причини,   надзвичайно   важливою   є проблема визначення, розробки та впровад- ження системного підходу до викладання мор- ської лексики, що базується на низці вправ і за- вдань, які відповідають професійним потребам та рівню володіння англійською мовою студентів і які слугуватимуть підґрунтям для подальшого самостійного вивчення лексики під час безпосе- реднього здійснення професійної діяльності.
   Формулювання цілей статті (постановка завдання). Головною метою дослідження є ана- ліз системного підходу до викладання спеціаль- ної морської лексики, а також формування засад для розробки навчальних матеріалів відповідно до кваліфікаційного рівня студентів та врахову- ючи їх професійні потреби. Досягнення поставле- ної мети вимагає вирішення наступних завдань:
   1) розглянути основні види лексики морської англійської мови та підходи до їх викладання;
   2) провести аналіз потреб для того, щоб з’ясувати які типи вправ та завдань сприятимуть розвиткові та збагаченню морської лексики студентів;
   3) проаналізувати доречність вищезазначених вправ та завдань для набуття навичок та форму- вання умінь студентів вживати новий матеріал під час виконання своїх професійних обов'язків;
   4) провести опитування та анкетування сту- дентів морських навчальних закладів, аби зро- бити відповідні висновки.
   Виклад основного матеріалу. Одним із за- вдань загального курсу морської англійської мови та, зокрема, викладання лексики у межах цього курсу є перетворення лексики на невід’ємну час- тину інтегрованої системи знань, а не на лише пе- релік складних лексем, що потрібно запам’ятати. У зв’язку з цим викладач має зосередити увагу на професійних потребах у навчанні студентів, адже усі рішення щодо змісту та методу викладання ба- зуються саме на них [2, с. 439–449].
   Коли студенти вивчають морську  англій- ську мову, вони опановують велику кількість специфічної професійної лексики, що пов’язана з їх вузькою спеціалізацією (наприклад, hull, bow, eye, monkey island, bitts тощо). Подібна лексика потрібна для передачі інформації і, якщо її тлу- мачення є помилковим чи дослівним, це може призвести до непорозуміння під час комунікації або, навіть до загрози безпеки членів екіпажу чи вантажу. Оскільки морська лексика зазвичай термінологізована, тому, як правило, існує чіткий зв'язок між термінами та визначеннями, яким

вони відповідають (наприклад, headline, breast line – швартови (канати); gypsy – частина брашпи- ля; forecastle – надбудова судна у носовій частині тощо). Саме тому лексика, яку моряки використо- вують для комунікації, має бути точною.
   Викладач зобов’язаний звертати увагу студентів на певні терміни, адже тексти з морської англій- ської мови містять в собі багато спеціалізованої лек- сики. Так, серед морської лексики виділяють «осно- вну, напівпрофесійну та професійну лексику».
   «Основна лексика» – це загальновідомі сло- ва, які в спеціалізованих морських текстах не змінюють свого значення (наприклад, device, equipment, tool тощо). «Напівпрофесійна лексика» є загальною лексикою, що має конкретне значен- ня, яке відрізняється від звичайного, в спеціалі- зованих морських текстах (наприклад, auxiliary, transverse тощо). А «професійна лексика» склада- ється із термінів, які притаманні лише морській галузі та значення яких є обмеженим і точним [1]. Слід зауважити, що задля покращення про- цесу вивчення та засвоєння морської лексики, студенти на той момент, коли починають вивча- ти морську англійську мову повинні вже опрацю- вати лексику курсу рідною мовою. Проте за біль- шістю навчальних програм студенти одночасно вивчають основну морську лексику обома мова- ми. Це означає, що не тільки морська англійська лексика є абсолютно невідомою, але й загалом студенти не мають жодних уявлень щодо основ- них понять морської галузі. А, отже, саме викла- дач морської англійської мови має дати чітке визначення або перекласти нові лексичні еле- менти за допомогою спеціалізованих словників та професійних морських джерел. Зазначимо, що особливу увагу слід надавати термінам, що не мають еквівалентів в українській мові або чітке
визначення яких зовсім відсутнє.
   Певні труднощі також  виникають  в  проце- сі вимови деяких термінів через орфографічні та фонологічні особливості (наприклад, forecastle, coxswain, quay, boatswain). Якраз помилки у ви- мові основних морських термінів можуть при- звести до непорозуміння під час будь-якої ко- мунікації. Тому викладач повинен навчити студентів вимовляти морські терміни правильно. Аби студенти засвоїли певну лексику, вони ма- ють неодноразово опрацьовувати слова, що наразі вивчають. Як правило, для того, щоб опанувати певну лексичну одиницю, студент в середньому має розглянути її близько 7-12 разів. Унаслідок цього викладачеві  морської  англійської  мови  потріб- но надати студентам такі вправи та завдання, де опрацювання лексики є надзвичайно активним [6]. Для того, щоб почати вживати вивчену лек- сику, студенти мають пройти декілька етапів її опанування: помітити, пригадати та ефективно використати [8, с. 17–23] (див. табл. 1). Процес вивчення слова починається з того, що студенти його помічають або викладач звертає їх увагу на це слово. Далі, вони здогадуються про значення цього слова, виходячи з контексту, чи перевіря- ють його визначення у словнику,  чи запитують у викладача. І, нарешті, студенти свідомо ви- вчають це слово, адже усвідомлюють, що можуть
його надалі застосовувати [7].
   Іноді студенти вважають, що достатньо ви- вчити мінімальний перелік термінів з декількох


Таблиця 1. Основні процеси, що ведуть до запам'ятовування слова


конкретних тем. І саме це призводить до тенден- ції викладати та вчити лексику за спеціалізова- ними списками слів. Головним недоліком такого підходу до вивчення лексики є те, що студенти не усвідомлюють як вживати вже вивчені  сло- ва. Тому викладання лексики  слід розпочинати з контексту, в якому зрозуміло як саме використо- вувати нові слова, а не просто зі списку невідомої лексики [3, с. 311–315]. Перш ніж студенти ви- вчать нове слово, вони повинні його опрацювати на різних етапах: розпізнавання слова в певному контексті, відтворення його орфографічної та фо- нологічної форми, знання словосполучень із ним та подальше самостійне й ефективне використан- ня цього слова. Саме за таких обставин студенти мають неодноразово виконувати вправи та зав- дання, що вдосконалюють навички сприйняття та відтворення нової морської лексики.
   Слід зазначити, що тексти з морської англій- ської мови можуть містити в собі занадто велику кількість спеціальної лексики. У цьому разі, аби студенти постійно повторювали певну лексику, викладач має застосувати додаткові усні та пись- мові завдання, що базуються саме на цій лекси- ці. Такий підхід спонукає студентів невпинно ви- користовувати нові терміни та слова.
   Студентам можна запропонувати переказати новий текстовий матеріал після прочитання чи обговорити нову лексику в групах, адже емоцій- на залученість допомагає запам’ятовувати нові слова. Вводити певну лексику можна також за допомогою ілюстративних матеріалів: звичай- них зображень та тих, що потрібно позначити чи підписати, завдань на встановлення відповід- ності чи на складання та пошук слів, заповнення пропусків відповідним словом, ребусів та голово- ломок, кросвордів тощо. До того ж, проведення

аудіювання так само сприятиме засвоєнню нової морської лексики студентами.
   Викладач має навчити студентів встановлювати зв'язок між щойно вивченим новим словом та лек- сикою, що є вже відомою. Так, одним з найефектив- ніших завдань буде дібрати синоніми та антоніми до нових слів. Це стане у пригоді під час подальшого самостійного розпізнавання, визначення та продук- тивного використання нової морської лексики.
   Наголосимо на тому, що студенти вивчають англійську мову за професійним спрямуван- ням, тобто  морську  лексику, що застосовується в навігації, метеорології, діловій кореспонденції тощо. І, оскільки ця лексика включає в себе ве- лику кількість морських термінів, ідіоматичних висловів, стандартних фраз морської комуніка- ції та шаблонних команд, буде доречним вико- нувати вправи та завдання, що спрямовані на опрацювання стійких словосполучень із певною лексикою [5]. Такі словосполучення здебільшого пов'язані з контекстом, тому їх легко запам’ятати. Загалом завдання, в яких потрібно відтво- рити та використати морську лексику в процесі контекстуалізації, слід застосовувати частіше, ніж ті, в яких студенти мають тільки сприймати та розпізнавати нові лексичні елементи під час
деконтекстуалізації.
   Втім, зазначимо, що опанування нової мор- ської лексики цілком не залежить лише від ви- кладача, а тому і безпосередньо самі студенти повинні приділяти багато уваги самостійному вивченню нової лексики.
   Під час здійснення емпіричної частини дослід- ження ми провели анкетування, яке складалося з 10 питань, на які опитувані мали відповісти за 20 хвилин. Це опитування було спрямоване на аналіз ставлення студентів до навчального ма-

теріалу, вправ та завдань, що були їм запропоно- вані під час вивчення морської англійської мови, на оцінювання їх прогресу в опануванні морської лексики, а також на виявлення труднощів, які виникали в процесі навчання.
   Сім студентів із цільової групи погодилися взяти участь в проведенні анкетування. Кожного студента ми опитали один раз. Щоб уникнути поді- бних відповідей та будь-яких упереджень, студен- тів обирали випадковим чином, що дозволило нам отримати узагальнений результат для всієї групи. Опитування було анонімним. Отримані ре- зультати було оброблено у два етапи. На першо- му етапі ми дослідили анкети студентів з метою визначення загальної оцінки запропонованої їм морської лексики та навчальних матеріалів кур- су, встановлення рівня самооцінки їх власного прогресу в процесі вивчення професійної  лек- сики, а також окреслення основних проблем на- вчання й викладання нової лексики. На другому етапі обробки даних нами був проведений аналіз
відповідей учасників на відкриті запитання.
   Слід зазначити, що усі опитані студенти вва- жали морську англійську мову складною для ви- вчення із низки причин: 1) вони не знали морську лексику рідною мовою; 2) великий обсяг нової лексики, який вони повинні були вивчити за ма- лий проміжок часу; 3) їх незнання загальної ан- глійської мови (див. питання 1 та 2, Додаток).
   Відповіді учасників щодо позитивної чи нега- тивної ролі вправ та завдань, розроблених для вивчення та запам'ятовування нової лексики, було узагальнено в таблиці 2.
   Студенти одностайно зазначали, що завдання з декількома варіантами відповідей, на встанов- лення відповідності та на заповнення пропусків покращили процес вивчення нової морської лекси- ки. Однак їх думки щодо ролі інших видів вправ (ігор з лексикою та кросвордів) були різними. Саме завдяки анкетуванню нам вдалось встановити, які завдання допомогли студентам краще засвоїти но- вий матеріал, а які, навпаки, ускладнювали про- цес навчання (див. питання 3 та 4, Додаток).
   Крім того, учасникам було запропоновано шкалу від 1 до 3 для оцінки складності вправ  та завдань, де 1 означає, що завдання є легким,
2 – складність залежить від самого завдання, теми та контексту, 3 – завдання складне для ви- конання. (див. табл. 3).
   Таблиця 3 відображає те, що за винятком ігор та завдань на встановлення відповідності між словами та зображеннями, які були легкими для виконання, ставлення студентів до рівня склад- ності завдань, запропонованих під час навчання, не було одностайним. Вважаємо, що визначення складності вправ та завдань відповідало рівню їх володіння англійською мовою. Загалом учасни- ки зауважили, що складність завдань залежить від теми та запропонованих текстів.
   Усі студенти стверджували, що роздатковий навчальний матеріал курсу сприяв покращенню вивчення морської лексики та підкреслили, що вправи та завдання на опрацювання лексики до- помогли їм зрозуміти, в якому контексті вона за- звичай використовується та виконувати подальші завдання (наприклад, доповіді, презентації, проек- ти, моделювання тощо), що потребували її актив- ного застосування (див. питання 6 та 7, Додаток).
   
Відповідаючи на питання стосовно підходів до вивчення нової лексики, опитувані зазначи- ли, що вважають використання зображень, схем та діаграм дуже важливим в процесі опанування морської лексики (див. питання 8 та 9, Додаток). Тобто ілюстративні матеріали допомагали сту- дентам візуалізувати та запам’ятати нові понят- тя краще, ніж звичайний запис у зошиті.
   Вказані студентами труднощі були пов'язані з вивченням морської лексики, а саме з обсягом нового матеріалу. Учасники визнали, що досяг- нення успіху у вивченні професійної лексики безпосередньо залежало від їх загального розу- міння теми, з якою ця лексика була пов’язана (див. питання 10, Додаток). Вважаємо, що роз- глянуті приклади доводять, що викладач мор- ської англійської мови має подавати новий лек- сичний матеріал студентам максимально точно та зрозуміло, а також впроваджувати системний підхід до викладання морської лексики.
   Висновки. Аналіз проведеного анкетування дозволив нам дійти висновку, що незнання сту- дентів морської термінології рідною мовою, їх недостатній рівень володіння загальною англій- ською мовою та великий обсяг нового лексично- го матеріалу ускладнюють процес викладання та вивчення морської лексики.
   Крім того, проведене дослідження та опитуван- ня підтвердили теоретичне припущення, що для ефективного використання нової морської лексики студенти мають  неодноразово виконувати вправи і завдання, що спрямовані на активне опрацювання та повторення слів, які вони наразі вивчають. Аби опанування морської лексики було результатив- ним, студенти повинні навчитися розрізняти осно- вну, напівпрофесійну та професійну морську лекси- ку, яку вони зустрічають у спеціалізованих текстах. До того ж викладачеві морської англійської мови необхідно правильно добирати лексику для викладання під час курсу та звертати увагу сту- дентів на певні терміни для того, щоб розуміння і вимова цих слів були безпомилковими. Під час курсу морської англійської мови студентів слід залучати до виконання завдань на встановлен- ня відповідності, заповнення пропусків відповід- ним словом, тестових завдань, ребусів та голово- ломок, кросвордів тощо і до використання різних видів	ілюстративного	матеріалу:	зображень, діаграм, схем тощо, аби під час безпосереднього здійснення професійної діяльності вони продо-
вжували самостійно вивчати морську лексику.
   Зазначимо, що вивчення морської лексики ви- магає системного підходу до викладання та на- вчання. Тому поки студенти опановують нову лексику, її потрібно невпинно повторювати та об- говорювати, аж доти вона не стане невід’ємною частиною інтегрованої системи знань.  У  меж- ах курсу морської англійської мови цей процес ускладнюється через велику кількість професій- ної лексики, що має специфічне значення.
   Отже, думку, що лексичний матеріал морської англійської мови слід викладати відповідно до професійних потреб студентів, вважаємо доведе- ною. Однак, потреба у подальшому проведенні наукових досліджень та розробці і впровадженні нових навчальних матеріалів є актуальною че- рез постійний розвиток морської галузі та необ- хідність сучасних аналітичних даних.


Таблиця 2. Ставлення та сприйняття опитуваних щодо вправ та завдань з морської англійської мови



Таблиця 3. Ставлення та сприйняття опитуваних щодо складності вправ та завдань з морської англійської мови


Список літератури:
1. Алексеева Л.М. Проблемы термина и терминообразования : учебное пособие по спецкурсу. Пермь, 1998. 120 с.
2. Кудрявцева В.Ф. Особливості навчання англійської мови курсантів морських спеціальностей. Педагогічні науки: теорія, історія, інноваційні технології. 2009. Вип. 2. С. 439–449.
3. Мироненко Е.В. Методическая типология псевдоэквивалентной терминологии морского английского языка как основа формирования специальной лексической компетенции будущих судоводителей. Вестник ПГЛУ. 2011. Вип. 3. С. 311–315.
4. Овчинников Г.М., Стрелков В.П., Кузнецов Т.В. Стандартные фразы для общения на море (IMO Standard Marine Communication Phrases). Санкт-Петербург, 2002. 374 с.
5. Чипан И. М. Специальная и терминологическая лексика подъязыка морских специальностей (подводный флот) : дис. … канд. филол. наук. Санкт-Петербург, 2000. 267 с.
6. Blakey T. N. English for Maritime Studies 2nd edition. London: Prentice Hall International (UK) Ltd., 1987. 303 p.
7. Maritime English. Model Course 3.17. London : IMO Publication, 2000. 138 p.
8. Olaru I. The style of the seafaring language, the definite communicative aim of maritime language. The IMLA Newsletter. 1996. № 22. Рp. 17–23.
9. Squire D. The human element. The importance of effective communication. London : A presentation to the Maritime Communications & Technology Conference, 2006. URL: https://www.he-alert.org/filemanager/root/site_ assets/standalone_article_pdfs_0605-/HE00615.pdf (дата звернення: 11.06.2020).
10. Van Kluijven P.C. The International Maritime Language Programme. Alkmaar: Alk & Heijnen Publishers, 2003. 416 p.
References:
1. Alekseeva, L.M. (1998). Problemy termina i terminoobrazovaniya: uchebnoe posobie po speckursu [Problems of term and terminology: a special course textbook]. Perm: Perm State University. (in Russian)
2. Kudryavceva, V.F. (2009). Osoblivosti navchannya anglijskoyi movi kursantiv morskih specialnostej [Peculiarities of teaching English to maritime cadets]. Pedagogichni nauki: teoriya, istoriya, innovacijni tehnologiyi, vol. 2, pp. 439–449.
3. Mironenko, E.V. (2011). Metodicheskaya tipologiya psevdoekvivalentnoj terminologii morskogo anglijskogo yazyka kak osnova formirovaniya specialnoj leksichesokoj kompetencii budushih sudovoditelej [Methodological typology of pseudo-equivalent terminology of Maritime English as the basis for the formation of special lexical competence of future navigators]. Vestnik PGLU, vol. 3, pp. 311–315.
4. Ovchinnikov, G.M., Strelkov, V.P., & Kuznetsov, T.V. (2002). Standartnye frazy dlya obshcheniya na more [IMO Standard Marine Communication Phrases]. Saint-Petersburg: Morsar. (in Russian)
5. Chipan, I.M. (2000). Specialnaya i terminologicheskaya leksika podyazyka morskih specialnostej (podvodnyj flot) [Special and terminological vocabulary of maritime sublanguage (submarine fleet)] (PhD Thesis), St.Petersburg: SPBU.
6. Blakey, T.N. (1987). English for Maritime Studies 2nd edition. London: Prentice Hall International (UK) Ltd., 303 p.
7. Maritime English. Model Course 3.17. London: IMO Publication, 2000. 138 p.
8. Olaru, I. (1996). The style of the seafaring language, the definite communicative aim of maritime language.
The IMLA Newsletter. № 22, pp. 17–23.
9. Squire D. The human element. The importance of effective communication. London: A presentation to the Maritime Communications & Technology Conference. 2006. URL: https://www.he-alert.org/filemanager/root/site_ assets/standalone_article_pdfs_0605-/HE00615.pdf (accessed: 11.06.2020).
10. Van Kluijven, P.C. (2003). The International Maritime Language Programme. Alkmaar: Alk & Heijnen Publishers, 416 p.


Додаток


АНКЕТА

1. Чи вважаєте Ви, що вивчати морську англійську мову складно? Так / Ні
2. Якщо так, то чому?  	
3. Які з нижчезазначених завдань допомогли Вам вивчити та запам’ятати нову лексику краще?
a. Завдання з декількома варіантами відповідей Так / Ні
b. Завдання на встановлення відповідності між словами та їх визначеннями Так / Ні
c. Кросворди Так / Ні
d. Завдання на встановлення відповідності між словами та зображеннями Так / Ні
e. Ігри з лексикою Так / Ні
f. Завдання на заповнення пропусків Так / Ні
g. Інше Так / Ні
4. Які з нижчезазначених завдань були для Вас складними?
a. Завдання з декількома варіантами відповідей Так / Ні
b. Завдання на встановлення відповідності між словами та їх визначеннями Так / Ні
c. Кросворди Так / Ні
d. Завдання на встановлення відповідності між словами та зображеннями Так / Ні
e. Ігри з лексикою Так / Ні
f. Завдання на заповнення пропусків Так / Ні
g. Інше Так / Ні
5. Як Ви гадаєте чи достатньо Вам лише визначення нового слова, аби цілком зрозуміти його значення? Так / Ні
   6. Чи допоміг Вам роздатковий навчальний матеріал, який був спеціально створений для курсу морської англійської мови? Так / Ні
   7. Чи допомогли Вам вправи та завдання з морської лексики під час виконання доповідей, презентацій, про- ектів, моделювання тощо? Так / Ні
8. Чи почали Ви використовувати якісь нові підходи до вивчення нової лексики? Так / Ні
9. Якщо так, то які?  	
   10. Чи  виникли  у  Вас  якісь  труднощі  у  процесі  вивчення  нової   для   Вас   морської   лексики?   Якщо так, то які? Та чому, на Вашу думку, вони виникли? 	








Khrolenko Olena, Savvatieieva Valeriia
National University «Odessa Maritime Academy»
THE IMPORTANCE OF TEACHING MARITIME VOCABULARY CORRESPONDING TO THE PROFESSIONAL NEEDS OF THE STUDENTS
Summary. Maritime English vocabulary inadequacy and the lack of language skills of seafarers is a wide-   ly recognized problem of the modern world which endangers safety of crewmembers’ lives and cargo at sea. The International Maritime Organization (IMO) once officially stated in the International Convention on Standards of Training, Certification and Watchkeeping for Seafarers (STCW) that “English is a maritime lan- guage” and thus elaborated the Standard Marine Communication Phrases (SMCP) to reduce misunderstand- ings in professional maritime communication and to increase safety of life at sea. Therefore, it is necessary for teachers of Maritime English to implement the task of meeting the requirements of the International Mari- time Organization (IMO) by means of education syllabuses, instructional materials and teaching methods and techniques for students’ further academic and professional development. It is known that learning of maritime vocabulary remains one of the main activities in learning of any foreign language, especially for professional purposes, since people cannot communicate without words. Seafarers must be able to use English in all the spheres of maritime communication, such as VHF communication and ship’s correspondence, etc. And that’s why one of the main tasks for teachers of Maritime English is to provide students with a good knowledge of cer- tain maritime vocabulary, as well as to ensure that English proficiency level of students is at a level sufficient for future professional development. The given article is devoted to the necessity of conducting a research in or- der to define, develop and implement a systematic approach to teaching maritime vocabulary that is based on a number of exercises and tasks which correspond to the professional needs and the level of language proficiency of students and that will serve as a basis for further incidental learning while carrying out professional duties. So the main purpose of our study was to analyze a systematic approach to the teaching of special maritime vo- cabulary, as well as to design the principles for the development of instructional materials in accordance with the qualification level of students and taking into account their professional needs.
Keywords: Maritime English, terminological thesaurus, systematic approach to teaching, incidental vocabulary learning, professional purpose.

