«Молодий вчений» • № 6 (82) • червень, 2020 р.
DOI: https://doi.org/10.32839/2304-5809/2020-6-82-76 УДК 82-94



Зубченко С.В.

Львівський національний університет імені Івана Франка
ДО ПИТАННЯ ВИЗНАЧЕННЯ ЖАНРУ «ІСТОРІЇ» ГЕРОДОТА
Анотація. У статті наведено аргументи стосовно необхідності виокремлення твору «Історія» давньогрець- кого письменника Геродота в окремий літературний жанр. Така потреба постала через відмінності в його трактуванні серед філологів та літературознавців. Уперше здійснено спробу консолідації попередніх ви- значень жанру цього твору, а також висунення власного розуміння його жанру з урахуванням сучасних напрацювань генології, які, щоправда, вдалося застосувати не в повному обсязі, з огляду на специфіку твору. На основі наявних біографічних відомостей про Геродота, а також аналізу цитат у його творі, лек- сичного пласту та синтактико-стилістичних засобів визнано належність цього твору до літературного роду епосу, а також запропоновано вважати жанр «Історії» художньою історіографією.
Ключові слова: генологія, жанр, історія, історіографія, логографи, епос, стиль.



       Постановка	проблеми.	Характерною тенденцією сучасного етапу розвитку лі- тературознавства,  його  певним  аксіоматичним постулатом, наголошує О.В. Гальчук,  є  теза про рухливість дефінітивних рамок того чи того жанру, що спонукає до пошуку нових термінос- полук  або  ревізії  й  подальшої  трансформації
вже відомих [3, с. 43].
   Цю тезу по праву можна віднести і до анти- чної  літературної  спадщини,  дослідження  якої з об’єктивних причин є найдавнішим і найтрива- лішим, яке однак не можна вважати остаточним. Адже з одного боку археологи періодично вияв- ляють нові тексти, а з іншого, плин часу та кож- на нова епоха змушує дивитися на античну кла- сику по новому.
   В той час, коли більшість творів античних ав- торів чітко класифіковані та віднесені до того чи іншого жанру, як от поеми Гомера, оди Горація чи апофегми Катона, жанр твору Геродота «Історія», попри численні студії, досі залишається невизна- ченим. Можливо це й зумовило негативну кри- тику, яка не вщухала стосовно цього твору аж до ХІХ століття, адже «Історію» трактували по-

сучасному, ототожнюючи з працями сучасних істо- риків, намагаючись відшукати раціональне зерно навіть у небилицях, які часто описує Геродот.
   Аналіз останніх досліджень і публікацій. Вивченням життя та творчості цього давньо- грецького історика займалося не одне покоління зарубіжних та вітчизняних науковців [9; 6; 4; 17]. Проте   генологічного   дослідження   «Історії»   не існує й досі. Можливо це зумовлено специфі- кою античного твору, адже, наприклад, чітко окреслений  жанровий  аналіз,  запропонований Т. Яхонтовою [16] можна застосувати лише част- ково,  зокрема  третій  етап  аналізу  «Аналіз  фор- мального  структурування  текстів  жанру  та  їх просторово-текстової локалізації» стосовно «Істо- рії» не може бути використаний з огляду на те, що досі точно невідомо, яким був оригінал твору, наскільки значними були правки та зміни, вне- сені  александрійськими  вченими  та  пізнішими видавцями твору давньогрецького історика.
   З огляду на вищезазначене в статті поставле- но мету – спробувати визначити жанр твору дав- ньогрецького автора Геродота «Історія» й запро- понувати його для подальшого використання.


© Зубченко С.В., 2020

   Об’єкт  дослідження  –   історичні   відомос- ті про життя і творчість Геродота, текст і зміст його  твору,  предмет  –  епічні  риси  тексту  «Іс- торії»  Геродота,  специфіка  значення  слова  «іс- торія»  в  давньогрецькій  та  українській  мовах, особливості  вживання  автором  «Історії»  окремої лексики, фраз, цитат і словосполучень, стильове забарвлення «Історії» та її жанрологічні ознаки.
   Основним джерелом найдавніших іонійських істориків, зауважує С.Я. Лур’є, був епос [9, с. 103], а через їхнє посередництво він впливав і на Геро- дота. «Геродот [переклад зі старогрецької – наш], наслідуючи Гомера, в кожній поточній частині, хотів  створити  твір,  прикрашений  найбільшою розмаїтістю. Бо коли беремо в руки його книги – вивчаємо до останнього складу і постійно праг- немо чогось більшого» [26, 12γ] – такими словами Діонісій Галікарнаський (~60 рр. до н.е. – після 7 р. н.е.) оцінює твір Геродота. Для філологів ін- терес у наведеній цитаті становить характерис- тика Геродота як послідовника Гомера, що був епічним  поетом,  та  пластики  його  «Історії».  Ін- ший античний письменник Лонгін Кассій (Псев- до-Лонгін)   навіть   наділяє   Геродота  епітетом
«Ὁμηρικώτατος» ≈ найбільш близький до Гомера [27, 13.23]. Цікаву думку висловлює Дж. Марін- кола, стверджуючи, що під впливом гомерівської
«Іліади» Геродот взяв за основу свого твору гре- ко-перську війну, а під впливом «Одісеї» – опи- сав власні подорожі [22, с. 1]. Та і сам Геродот у зачині свого твору так визначає мету написання
«Історії»: ὡς μήτε τὰ γενόμενα ἐξ ἀνθρώπων τῷ χρόνῳ ἐξίτηλα γένηται, μήτε ἔργα μεγάλα τε καὶ θωμαστά, τὰ μὲν Ἕλλησι τὰ δὲ βαρβάροισι ἀποδεχθέντα, ἀκλεᾶ γένηται, τά τε ἄλλα καὶ δι᾽ ἣν αἰτίην ἐπολέμησαν ἀλλήλοισι (І,1) – Щоб зроблене людьми з плином часу не стало забутим, і щоб великі діяння і дивовиж- ні, чи то греків, чи то варварів не залишились нерозкритими, і серед іншого, з якої причини во- ювали одні з одними. Ця цитата перегукується з цитатою з восьмої книги гомерівської «Одісеї»:
αὐτὰρ ἐπεὶ πόσιος καὶ ἐδητύος ἐξ ἔρον ἕντο,  μοῦσ᾽ ἄρ᾽ ἀοιδὸν ἀνῆκεν ἀειδέμεναι κλέα ἀνδρῶν [Hom. Od. VIII, 72–73].
Муза співця надихнула мужів оспівати славетних Співом, що слава його до широкого неба сягала
                            [Переклад Б. Тена]. Впливу епосу історик міг зазнати і від іншого епічного поета, якого ставили в один ряд з Гоме- ром – свого двоюрідного брата Паніасида. Більше того – його твір рясніє лексикою, що була застарі- лою  для  сучасної  йому  мови  і  характерною  саме для давньогрецького епосу, зокрема дієслово ἕρδω [IV, 60] зустрічаємо лише в епосі (Іліада І, 315; Іліада ІІ, 306); один з епітетів Одісея (Оd, VIII, 310; Іl, ІХ, 505) – ἀρτίπους [IV, 161]; іменник κυματωγή [IV,  196],  властивий  лише  сучасникові  Геродота Демокріту. Деякі власні назви та відомості у Ге- родота збігають з назвами, наведеними Гомером, як от ім’я Тоніс, згадане в Одіссеї (IV, 228) та в Ге- родота [ІІ, 113]. Подає автор «Історії» окрім цитат з Гомера (наприклад у 29 розділі IV книги Геродот цитує «Одіссею» Гомера: καὶ Λιβύην, ὅθι τ᾽ ἄρνες ἄφαρ κεραοὶ τελέθουσι… (Оd, IV, 85)) й інші віршовані ци- тати (переважна більшість написані характерним для епосу віршовим розміром – гекзаметром), на- самперед оракули [І: 47, 55, 62, 65, 66, 67, 85, 174;
ІІІ: 57, IV:88, 155, 157, 159; V: 56, 60, 77, 92; VІ:  19,

77, 86, 98; VІІ: 140, 141, 148, 220, 228; VІІІ: 20, 77,
96; ІХ: 43]. І, хоча С. Я. Лур’є пояснює це явище ви- вченням Гомера у школах Стародавньої Греції, а також прагненням Геродота зробити свій твір не для  місцевих  читачів  чи  котрогось  одного  іоній- ського міста, а для цілої Еллади [9, с. 140], це може служити ще одним аргументом на користь думки, що Геродот – це перш за все епічний історик.
   Сучасні дослідження визначають такі ха- рактерні властивості епосу: 1) епос охоплює бут- тя  в  пластичній  об’ємності,  просторово-часовій тривалості, насиченості подіями та динаміці;
2) пізнавальний  напрямок  епосу  зосереджений на зображенні зовнішнього предметного світу;
3) епічний твір не обмежений просторовими або часовими рамками, він може охоплювати ве- лику  кількість  подій  та  персонажів;  4)  в  епосі значну  роль  відіграє  безпристрасний  оповідач [14, с. 260]. Перелічені ознаки в основному влас- тиві  і  твору  Геродота:  в  «Історії»,  на  фоні  люд- ських  характерів  описані  побут  та  звичаї,  події чергуються одна за одною динамічно та неви- мушено, охоплюючи величезний часовий період у кілька поколінь, і описуючи майже весь відо- мий на той час світ. Окрім того, всю «Історію» роз- повідає оповідач, але при цьому він часто займає конкретну позицію при висвітленні подій та ви- словлює своє ставлення до них. На це вказують і  ремарки  самого  автора,  які  той  уживає  чи  не в кожному реченні: ἐμοὶ  μὲν οὐ  πιστὰ  λέγοντες –   з мого погляду, говорячи невірно; γελῶ δὲ ὁρέων – я сміюся, коли бачу як…; ἐμοὶ δοκέειν – мені зда- ється; ὡς ἐγὼ δοκέω – як я вважаю; κατὰ γνώμην τὴν ἡμετέρην – на нашу думку. Таким чином без- заперечний епічний характер «Історії» все ж має певні відхилення від епічних канонів.
   Відкритою залишається проблема визначен- ня її жанру. Так, В.Г. Борухович називає твір Геродота історичною розповіддю [4, с. 206], такої ж думки дотримується і С.І. Радциг [10, с. 311], розповідною історією називає її Й.М. Тронський [13, с. 168]; автори підручника «Античная лите- ратура» під редакцією А.А. Тахо-Годі відносять цей  твір  до  епічної  поеми  в  прозі  [1,  с.  162],  а у  книзі  «Античный  роман»  «Історію»  неоднора- зово називають попередницею роману [2, с. 14, 38,  166].  Австрійський  вчений  Ф.  Штьосль,  ха- рактеризує окремі епізоди «Історії» як новели чи анекдоти, а подекуди говорить, що вони могли б за змістом бути романом у сучасному розумінні, якби  не  їхня  коротка  форма  [24,  с.  XVIII–XIX]. Водночас він вважає Геродота першим оповіда- чем історій та істориком (у розумінні «записува- ча історій») у світовій літературі [Stoessl, с. XVII]. Сам Геродот у зачині свого твору називає його історією: Ἡροδότου Ἁλικαρνησσέος ἱστορίης ἀπόδεξις ἥδε – це виклад історії Геродота Галікарнасько- го [І]. Однак не слід ототожнювати давньогрець- кий термін «ἱστορία» та сучасний український «іс- торія». Давньогрецьке слово ἱστορία формально походить від лексеми ἵστωρ (знавець, свідок), але функціонально наближається до ἱστορέω (бути свідком, розповідати, досліджувати, дізнава- тися) і має такі значення: знання,  розповідь, історичний виклад, історія, розслідування, до- слідження. Лексеми ἱστορία та ἱστορέω пошири- лися  разом  з  іонійською  наукою  та  розвідкою про  грецький  та  елліністичний  світ  [21,  с.  842;

19, с. 740]. Таке тлумачення вказує на те, що предметом історії були події, свідком яких автор був сам або про які дізнався від очевидців чи з ін- ших джерел, які автор вивчав. Підтвердженням цього служать і ремарки Геродота, де він, праг- нучи переконати своїх слухачів\читачів, вказує на власний досвід та на власну перевірку інфор- мації:  ὡς  δὲ  ἐγὼ  ἀναπυνθανόμενος  εὑρίσκω  –  як  я, досліджуючи, виявив; εἶδον δὲ καὶ αὐτὸς – я і сам бачив; τὰ λεγόμενα ὑπ᾽ ἑκάστων ἀκοῇ γράφω – я за- писую на слух те, що мовиться будь-ким тощо. В той час, як давньогрецьке ἱστορία означає до- слідження-розповідь, сучасне «історія» окресле- не такими значеннями: 1) закономірний, послі- довний розвиток дійсності; 2) процес розвитку, зміна чого-небудь; 3) сукупність фактів і подій, які належать до минулого; 4) наука про загаль- ний розвиток того чи іншого народу, країни або всього суспільства; 5) наука, що вивчає хід розвитку, послідовні зміни якої-небудь галузі природи, культури, знання: 6) оповідання, роз- повідь про кого-небудь, що-небудь; 7) подія, при- года, випадок [11, с. 51–52]. Тобто збіг у сучасно- му та давньогрецькому розумінні слова «історія» відбувається лише щодо значення: оповідання, розповідь про кого-небудь, що-небудь.
   А.А.  Тахо-Годі,  досліджуючи  іонійське  та  ат- тичне розуміння терміну «історія» і споріднених з ним, зазначає, що для вираження поняття іс- торії  греки  використовували  не  тільки  термін
«ἱστορία», але й такі терміни як συγγράμματα «твір»,
ὑπόμνημα   «записане   для   пам’яті», ὑπομνήματα
«мемуари, літопис», πραγματεία «праця, твір», σύνταξις  «зв'язок,  стрій»,  ἀνάκρισις  «розслідуван- ня»,  διήγησις  «виклад,  розповідь».  Цей  термін відносився у Стародавній Греції не лише до іс- торичних досліджень, але й до міфів, поетичних сюжетів  і  взагалі  до  найрізноманітніших  актів людського мислення та пізнання [12, с. 443–444]. Таким чином історія в розумінні греків, безумов- но, ще не була наукою, з датами і конкретними фактами, а швидше оповіддю, зі значною кількіс- тю байок, казок, небилиць, неточностей, де пер- сонажами виступали не лише люди, але й герої, божества, боги, що наближало її до стародавньо- го епосу. Водночас, перші спроби раціонального переосмислення міфічно-епічного матеріалу, тя- жіння до прото-наукового стилю, її неповторність у порівнянні з іншими жанрами того часу, дало історії право бути виділеною в окремий жанр.
   Текст таких творів не відзначається сухою суворістю та сталістю форм викладу, але рясніє значною кількістю риторичних фігур та тропів. В інших наших дослідженнях [7; 8; 25] ми про- аналізували текст «Історії» Геродота на предмет засобів  аргументації  оповіді,  серед  яких  були й засоби художнього увиразнення тексту (733), зокрема   антитеза   (269),   варіативний   повтор (133), еліпсис (72), риторичне запитання (60) тощо. Для лексики «Історії» характерна величез- на кількість синонімів, виражених як окремими лексемами, так і перифрастичними виразами, а подекуди і авторськими новотворами. Саме ху- дожнє оформлення тексту, набір певних засобів та прийомів вказує на особливі жанрові ознаки
«Історії» Геродота.
Слід  брати  до  уваги  також  те,  що лексему
ἱστορία,  що  в  іонійському  діалекті  мала  форму

ἱστορίη, Геродот вживає зі значенням розсліду- вання, дослідження та результат дослідження [23, с. 174]. Поряд з нею неодноразово фігурує також іменник із значенням прозаїк, логограф, байкар, пліткар, вигадник [5, с. 766] – ὁ λογοποιός [V, 36] або словосполучення ἀνήρ λογοποιός [V, 86]). Так він називає Гекатея (~VI ст. до н.е.) – авто- ра написаних іонійським діалектом «Генеалогій» та  «Опису  землі»,  в  яких  той  робить  спробу  ра- ціоналізувати міфи, легенди, казки. Поєднання у нього географії, етнографії та історії, вочевидь, вплинуло й на Геродота [20, с. 225–226]. Семан- тика цього іменника в контексті поняття історії опосередковано вказує на історію як на окремий жанр.  Таким  чином,  назвавши  свій  твір  у  його зачині історією, визначивши цим самим її жанр, Геродот налаштовував грецького слухача/читача на правильне сприйняття його твору. Як зазна- чає Л.В. Чернец, даючи своєму твору жанрове визначення, письменник – хоче він цього чи ні – співвідносить свій твір з певними літературними нормами, визнає в ньому деякі надіндивідуаль- ні, жанрові ознаки. Така парадоксальна кри- тична позиція підкреслює явище, котре назива- ють жанровим очікуванням; критик, як і читач, схильний до оцінки нового твору «за законами» жанру, що виводяться із аналізу попередніх його представників [15, с. 3].
Хоча Геродота вже в Античності називали
«батьком  історії»,  він  не  був  першим,  хто  писав у цьому жанрі, а мав багатьох попередників, праці  котрих  майже  не  збереглися:  згаданий вище  Гекатей  Мілетський,  Акусілай,  Ферекід, Гелланік та ін. Всі вони прагнули переосмис- лити світ по-новому, відкинувши нереальні, надприродні факти, раціоналізувавши пояснен- ня  причин  тих  чи  інших  подій.  Однак  у  жанрі історії  греки  бачили  не  тільки  твори  практич- ного характеру чи наукового дослідження, але й захоплюючу художню літературу [10, с. 309]. Таким чином особливістю жанру давньогрець- кої  історії  було  поєднання  в  ній  з  одного  боку зачатків наукового аналізу, максимально точ- ного висвітлення подій, але з іншого – у творах історіографів було багато художніх зворотів, ви- гаданих  історій,  іронії.  Все  це  було  спрямоване на те, щоб не лише просвітити читача/слухача, але й щоб його «захопити». Звідси випливає, що Геродот словом ἱστορίη у зачині твору налашто- вує  читача/слухача  не  лише  на  ознайомлення з історичними фактами як результатом науко- вого дослідження автора, але й на захоплюючий художній  твір.  На  користь  цього  свідчить  і  ве- лика кількість вкраплень у формі новел та ка- зок, наведення лише тих фактів, що на думку автора,  могли  би  бути  особливо  цікавими  його аудиторії.  Недивно,  що  Цицерон  одним  речен- ням  характеризував  Геродота  «батьком  історії, в якого як і в Теопомпа є безліч казочок» (apud Herodotum patrem historiae et apud Theopompum sunt  innumerabiles  fabulae)  [18,  I,  1,  5]. Окрім того збереглися дані про те, що Геродот читав свій твір вголос для публіки [17, с. 165], що змусило його прикрашати опис історичних подій широким спектром художніх засобів.
   Висновки і пропозиції. Отже, вважаємо за потрібне виділити «Історію» Геродота в окремий літературний   жанр   –   художня   історіографія,



оскільки автор значною мірою художньо осмис- лює  і  презентує  події,  які  описує.  Виділення окремим жанром зумовлене ще й рядом інших конкретних причин: 1) розуміння самими грека- ми історії як чогось окремого та неподібного на інші літературні твори; 2) переплетіння історич- них фактів та міфів; 3) прозова форма викладу;
4) особиста позиція автора; 5) специфічний стиль

творів – науковий та художній водночас. Розви- ток   художньої   історіографії   від   літературного жанру до науки пояснює, чому стародавні греки, сучасники Геродота не виказували так багато претензій  до  змісту  та  оформлення  його  твору, і чому в пізніші століття автора «Історії» обвину- вачували у недостовірності наукових даних і ху- дожніх домислах.

Список літератури:
1. Античная литература / под. ред. А.А. Тахо-Годи. Москва : Просвещение, 1986. 464 с.
2. Античный роман / под. ред. М.Е. Грабарь-Пассек. Москва : Наука, 1969. 405 с.
3. Гальчук О.В. Пантелеймон Куліш як образ, тема і концепт у транспозитивній ліриці ХХ століття. Наукові записки Бердяннського державного педагогічного університету. 2017. № 14. С. 43–52.
4. Геродот. История в девяти книгах / Пер. и. примеч. Г.А. Стратановского. Ленінград : Наука, 1972. 600 с.
5. Дворецкий И.Н. Древнегреческо-русский словарь. Москва : Госиздат. иностр. и нац. словарей, 1958. 1905 с.
6. Доватур А. Повествовательный и научный стиль Геродота. Ленинград : Издательство Ленинградского уни- верситета, 1957. 201 с.
7. Зубченко С.В. Синтактико-стилістичні структури як засіб досягнення ефективності аргументації в полілозі Ксеркса з перською знаттю (на матеріалі «Історії» Геродота). Молодий вчений. 2014. № 10(13). С. 40–46.
8. Зубченко С.В. Характеристика монологічної аргументації в тексті «Історії» Геродота та засобів її підсилення.
Молодий вчений. 2018. № 1(53). С. 711–718.
9. Лурье С.Я. Геродот. Москва: АН СССР, 1947. 236 с.
10. Радциг С.И. История древнегреческой литературы : Учебник. Москва : Высшая школа, 1982. 487 с.
11. Словник української мови / під. ред. Білодід І.К. та ін. Т. 4. Київ : Наукова думка, 1973. 840 с.
12. Тахо-Годи А.А., Лосев А.Ф. Греческая культура в мифах, символах, терминах. Санкт-Петербург : Алетейя, 1999. 717 с.
13. Тронский И.М. История античной литературы. Москва : Высшая школа, 1983. 464 с.
14. Фесенко Е.Я. Теория литературы. Москва : Академический Проект, Фонд «Мир», 2008. 780 с.
15. Чернец Л.В., Хализев В.Е., Эсалнек А.Я. Введение в литературоведение. Москва : Высшая школа, 2004. 680 с.
16. Яхонтова Т. Жанровий аналіз. Наукові записки. Серія : філологічні науки. 2015. № 138. С. 477–480.
17. Brodersen K. Grosse Gestalten der griechischen Antike. München : C.H. Beck Verlag, 1999. 507 s.
18. Cicero M.T. De Legibus. De Re Publica. JiaHu Books, 2014. 126 p.
19. Frisk. H. Griechisches etymologisches Wörterbuch. B. 1. Heidelberg : Universitätsverlag, 1960. 938 s.
20. Irmscher J., Johne R. Lexikon der Antike. Leipzig : Bibliographisches Institut Leipzig, 1984. 639 s.
21. Liddel G., Scott R. A Greek-English Lexicon. Oxford : Clarendon Press, 1996. 320 p.
22. Marincola J. Historians and Homer The Homer Encyclopedia, edited by M. Finkelberg. New Jersey : Wiley- Blackwell, 2011. URL: https://onlinelibrary.wiley.com/doi/pdf/10.1002/9781444350302.wbhe0520
23. Powell E.J. A lexicon to Herodotus. Cambridge : The University Press, 1938. 392 р.
24. Stoessl F. Antike Erzähler. Von Herodot bis Longos. Zürich : Manesse Verlag, 1947. 584 s.
25. Zubchenko S.V. Antithesis and background syntactic and stylistic argumentation devices in the discussion of happiness between Croesus and Solon in the History by Herodotus. Новый университет. 2014. № 8–9. С. 21–27.
26. Διονύσιος Ἁλικαρνασσεύς Προς ΓΝ. ΠΟΜΠΗΙΟΝ Ἐπιστολή.
27. Διονυσίου ή Λογγίνου Περὶ ὕψους. Έκδοσις μετά εισαγωγής, κριτικών υποσημειώσεων, λεξικού πίνακος, κ.λ. υπό Π. Σ. Φωτιάδου. Αθήναις, 1927. 139 σ.
References:
1. Takho-Godi, A.A. (ed.) (1986). Antichnaya literatura [Ancient literature]. Moskva: Prosveshchenie. (in Russian)
2. Grabar'-Passek, M.E. (ed.) (1969). Antichnyy roman [Ancient novel]. Moskva: Nauka. (in Russian)
3. Halchuk, O.V. (2017). Panteleimon Kulish yak obraz, tema i kontsept u transpozytyvnii lirytsi XX stolittia [Panteleimon Kulish as an image, theme and concept in transpositive poetry of 20th century]. Naukovi zapysky Berdiannskoho derzhavnoho pedahohichnoho universytetu, no. 14, pp. 43–52.
4. Herodotus. Histories (translated by Stratanovskiy G.A) (1972). Leningrad: Nauka. (in Russian)
5. Dvoretskiy, I.N. (1958). Drevnegrechesko-russkiy slovar' [Ancient Greek-Russian Dictionary] Moskva: Gosizdat. inostr. i nats. slovarey.
6. Dovatur, A. (1957). Povestvovatel'nyy i nauchnyy stil' Gerodota [The narrative and scientific style of Herodotus]. Leningrad: Izdatel'stvo Leningradskogo universiteta. (in Russian)
7. Zubchenko, S.V. (2014). Syntaktyko-stylistychni struktury yak zasib dosiahnennia efektyvnosti arhumentatsii v polilozi Kserksa z perskoiu znattiu (na materiali «Istorii» Herodota) [Syntactic and Stylistic Structures as Means of Reaching Effective Argumentation in the Polylogue of Xerxes with Noble Persians (as based on the materials of Herodotus’ The Histories)]. Molodyi vchenyi, no. 10(13), pp. 40–46.
8. Zubchenko, S.V. (2018). Kharakterystyka monolohichnoi arhumentatsii v teksti «Istorii» Herodota ta zasobiv yii pidsylennia [Characteristics of the monological argumentation in the text of “The Histories” by Herodotus and the means of its intensification]. Molodyi vchenyi, no. 1(53), pp. 711–718.
9. Lur'e, S.Ya. (1947). Gerodot [Herodotus]. Moskva: AN SSSR. (in Russian)
10. Radtsig, S.I. (1982). Istoriya drevnegrecheskoy literatury [History of Ancient Greek literature]. Moskva: Vysshaya shkola. (in Russian)
11. Bilodid, I.K. (ed.) (1973). Slovnyk ukrainskoi movy [Ukrainian language dictionary] Kyiv: Naukova dumka.     (in Ukrainian)
12. Takho-Godi, A.A., & Losev, A.F. (1999). Grecheskaya kul'tura v mifakh, simvolakh, terminakh [Greek culture in myths, symbols, definitions]. Sankt-Peterburg: Aleteyya. (in Russian)
13. Tronskiy, I.M. (1983). Istoriya antichnoy literatury [History of ancient literature]. Moskva: Vysshaya shkola.  (in Russian)

14. Fesenko, E.Ya. (2008). Teoriya literatury [Theory of literature]. Moskva: Akademicheskiy Proekt. (in Russian)
15. Chernets, L.V., Khalizev, V.E., & Esalnek, A.Ya. (2004). Vvedenie v literaturovedenie [Introduction to literary criticism]. Moskva: Vysshaya shkola. (in Russian)
16. Yakhontova, T. (2015). Zhanrovyi analiz [Genre analysis]. Naukovi zapysky. Seriia: filolohichni nauky, no. 138, pp. 477–480.
17. Brodersen, K. Grosse Gestalten der griechischen Antike. München: C.H. Beck Verlag, 1999. 507 s.
18. Cicero, M.T. De Legibus. De Re Publica. JiaHu Books, 2014. 126 p.
19. Frisk, H. Griechisches etymologisches Wörterbuch. B. 1. Heidelberg: Universitätsverlag, 1960. 938 s.
20. Irmscher J., Johne R. Lexikon der Antike. Leipzig: Bibliographisches Institut Leipzig, 1984. 639 s.
21. Liddel, G., & Scott, R. A Greek-English Lexicon. Oxford: Clarendon Press, 1996. 320 p.
22. Marincola, J. Historians and Homer The Homer Encyclopedia, edited by M. Finkelberg. New Jersey: Wiley- Blackwell, 2011. URL: https://onlinelibrary.wiley.com/doi/pdf/10.1002/9781444350302.wbhe0520
23. Powell, E.J. A lexicon to Herodotus. Cambridge: The University Press, 1938. 392 р.
24. Stoessl, F. Antike Erzähler. Von Herodot bis Longos. Zürich: Manesse Verlag, 1947. 584 s.
25. Zubchenko, S.V. (2014). Antithesis and background syntactic and stylistic argumentation devices in the discussion of happiness between Croesus and Solon in the History by Herodotus. Novyiy universitet, no. 8–9, pp. 21–27.
26. Διονύσιος Ἁλικαρνασσεύς Προς ΓΝ. ΠΟΜΠΗΙΟΝ Ἐπιστολή.
27. Διονυσίου ή Λογγίνου Περὶ ὕψους. Έκδοσις μετά εισαγωγής, κριτικών υποσημειώσεων, λεξικού πίνακος, κ.λ. υπό Π. Σ. Φωτιάδου. Αθήναις, 1927. 139 σ.




Zubchenko Svyatoslav
Ivan Franko National University of Lviv
ON DEFINING GENRE OF HERODOTUS’S “HISTORY”
Summary. The article argues for classifying “History”, the work of the ancient Greek writer Herodotus, as a separate literary genre. This need arose due to the differences in genre interpretation among philologists and literary critics. For example, the work by Herodotus is perceived as a historical narrative, a historical poem in prose, the predecessor of the novel and history itself, in the modern sense of this word. The latter was the subject of criticism for its author and he was even accused of using unreliable and imaginary facts. All these discussions have been caused by the genre misinterpretation of “History”. That is why the article is the first attempt to consolidate the previous genre interpretations and definitions of the Herodotus’s work. We have also elaborated our own understanding of its genre, taking into account the modern approach in Genealogy, which, however, could not be applied in full, given the specifics of the work i.e. impossibility to establish the original source text in order to filter out the edits made by the latter publishers. Furthermore, the in-depth analysis of the available biographical information about Herodotus (ancient authors compared him with Homer), quota- tions in his work (besides oracles, Herodotus also quotes Homer's “Iliad” and “Odyssey”), as well as lexical layer (the use of vocabulary characteristic for epic works) and syntactic and stylistic constructions (abundant use of syntactic and stylistic figures is untypical for a scientific work) allowed to recognize the link of this work to the epic literary genre. Based on its combination of scientific artistic style, prose form of presentation, short stories and anecdotes, and a fusion of scientific analysis of historical events and fictional stories, the emotional back- ground of the story, we propose to define the genre of “History” as historiographic fiction. The analysis of the use of the word “history” by Herodotus only confirms this conclusion. Defining “History” as artistic historiography will enhance the value of the historical facts that are mentioned in the work. It will also help philologists and literary scholars to find a more objective approach towards the text research.
Keywords: genealogy, genre, history, historiography, logographers, epos, style.
