	«Молодий вчений» • № 2.1 (78.1) • лютий, 2020 р.
DOI: https://doi.org/10.32839/2304-5809/2020-78.1-8 УДК 81'373.46:[159.944.4:616-009]-057.36




Калужна Г.В.

Львівський національний університет імені Івана Франка
ТЕРМІН ПОСТТРАВМАТИЧНИЙ СТРЕСОВИЙ РОЗЛАД:
ВІХИ ТА ОСОБЛИВОСТІ ЕВОЛЮЦІЇ
Анотація. У статті простежено еволюцію терміна посттравматичний стресовий розлад (post-traumatic stress disorder) (ПТСР) в англомовній науковій літературі. Перший термін – nostalgia – пов’язували з тугою за домом, пізніше звертали увагу на зовнішні видимі симптоми – soldier’s heart, irritable heart, уникаючи згадок про психологічну складову. Протягом тривалого часу дослідники розглядали ПТСР, як короткотермінову шокову реакцію (shock) на певні зовнішні чинники (battle, shell), генеруючи такі терміни, як: shell shock та battle shock, з часом визнавши тривалий характер протікання процесу (exhaustion, fatigue) і сформувавши нові назви: combat exhaustion та battle fatigue. Аналіз термінів, уживаних у різні епохи на позначення посттравматичного стресового розладу, пояснює еволюцію його семантико-функціонального потенціалу та смислове наповнення. Це дає змогу усвідомити, як політичні, соціальні та культурні зміни допомогли сформувати місткий термін, що є лексичним оформленням складного та багатогранного концепту ПТСР.
Ключові слова: ПТСР, посттравматичний стресовий розлад, травма, серце солдата, військові, терміносполучення, еволюція.


       Постановка	проблеми.	Термін пост- травматичний стресовий розлад (post- traumatic stress disorder) або скорочено ПТСР (PTSD) сьогодні набув широкого застосування. Він побутує у професійній та науково-популяр- ній психологічній літературі, в художніх та до- кументальних фільмах, у газетних публікаціях. Терміносполучення – post-traumatic – сформова- но за допомогою додавання префіксу post- (від латинського post – після) і означає, що розладу передувала психологічна травма.  Психологіч- ні травми супроводжують людину постійно, ви- никаючи внаслідок певної травматичної події або низки подій, і можуть протягом довгого часу впливати на людину. Спостереження таких травм і тривалої реакції на них сформувало тер- міносполучення посттравматичний стресовий

розлад (ПТСР). У цій статті зроблено спробу до- слідити еволюцію поняття про ПТСР в англомов- ній літературі та проаналізувати його семантич- не наповнення.
   Аналіз останніх досліджень і публіка- цій. Питання галузевого термінознавства ґрун- товно досліджували О.С. Ахманова, Г.О. Гри- ньов, Т.Р. Кияк, А.А. Реформатський, Р.І. Дудок та інші [1; 3–6]. Незважаючи на кількість науко- вих праць, присвячених цій проблематиці, вона і  досі  залишається  не  повністю  дослідженою   і перебуває у центрі уваги. Однак, кардиналь-  ні зміни парадигм наукового знання призвели до розвитку когнітивного напряму в науці про терміни і терміносистеми. На думку Головано- вої [2, c. 14], системно-структурні методи опису термінів і терміносистем замінилися методами


© Калужна Г.В., 2020



когнітивного моделювання, які надають термі- нознавчій науці не описовий, а пояснювальний характер. Як зазначає Вежбицька, централь- ною фігурою когнітивної лінгвістики та когні- тивного термінознавства є концепт – «об’єкт зі світу “Ідеальне”, що має назву і відображає пев- ні культурно обумовлені уявлення людини про світ “Дійсність”» [13, c. 54], а терміни – це когні- тивно-інформаційні структури, що акумулюють професійно-наукове знання.
   Виділення не вирішених раніше час- тин загальної проблеми. У мовознавчій лі- тературі недостатньо досліджені терміни пси- хології, що дотичні до концепту травми, хоча сьогодні (психологічна) травма дедалі частіше визнається не спеціалізованою галуззю, а фун- даментальним аспектом людського досвіду за- галом [9] і є предметом вивчення цілої низки наук, як-от медицина, психіатрія, психологія, освіта. Американська психологічна асоціація, наприклад, має окремий підрозділ 56, Trauma Psychology, створений для дослідження травми та її наслідків. Поза те, практично відсутні мо- вознавчі розвідки окремого психологічного тер- міна і його різного оформлення в історичному аспекті.
   Мета статті. Головною метою статті є дослі- дити еволюцію терміна посттравматичний стресовий розлад в англомовній літературі, його семантичне значення та змістове наповнення.
   Виклад основного матеріалу досліджен- ня. Посттравматичний стресовий розлад (post-traumatic stress disorder) є частиною більш місткого концепту травма (trauma). Як вказує етимологічний словник, англійське слово trauma (травма) почало вживатися наприкінці XVII сто- ліття і означало фізичну рану (physical wound). Вживалося слово у так званій медичній латині   і походило від грецького слова trauma – рана. Сенс психічної рани, неприємного досвіду, ви- кликаного анормальним стресом, слово trauma отримало наприкінці XIX століття [11].
   Посттравматичний стресовий розлад – це спе- цифічна реакція на травму. Словник Мерріам- Вебстера описує post-traumatic stress disorder як реакцію, що виникає унаслідок травматичних подій і характеризується депресією, тривогою, кошмарами, тенденцією уникати нагадувань про події – скорочено ПТСР [8]. Цей термін оста- точно сформувався у 1980 році і тепер широко використовується як у професійній (медичній, психологічній), так і в науково-популярній лі- тературі, а також у публіцистиці, кінематографі та буденному спілкуванні. Але те, що зараз розу- міють під терміном ПТСР, згадувалося в англо- мовних медичних, публіцистичних, наукових та художніх джерелах впродовж декількох століть під різними назвами: nostalgia, soldier’s heart, irritable heart, combat exhaustion. combat fatigue, war neurosis, battle shock, shell shock, barbed  wire disease, gross stress reaction, Vietnam combat reaction, post-Vietnam syndrome, catastrophic stress disorder, і нарешті – post-traumatic stress disorder.
   M.R. Trimble [12]  зазначає,  що  поняття про ПТСР уперше з’явилося у медичній літе- ратурі XVII століття під назвою ностальгія – nostalgia, що означало тугу за домом. На думку

сучасників, воїни були сильними, доблесними  і практично нездоланними, і лише туга за до- мом могла зламати їх. У XIX столітті прояви стресу, пов'язані з участю військових у амери- канській громадянській війні, отримали нову назву: серце солдата – soldier’s heart або (син- дром) подразненого серця – irritable heart [10]. Ці терміносполучення акцентували на висо- кому артеріальному тиску і частому серцебит- ті у солдат, не згадуючи інші прояви (воїни не мали права на слабкості).
   На початку XX ст. назви на позначення ПТСР містили військову складову (battle, shell) і наго- лошували на короткій тривалості недуги (shock). У передвоєнний час з’явилися медичні терміни бойовий шок – battle shock та воєнний невроз – war neurosis, а впродовж першої світової війни – шок від снарядів – shell shock [7].
   Під час другої світової війни термінос- получення вказували на тривалість недуги (exhaustion. fatigue) і обмежували її контекстом війни (combat, battle) – виснаження в бою / бо- йова втома (combat exhaustion / battle fatigue). Однак уже в першому діагностичному керівни- цтві психічних захворювань DSM-I (1952) міс- тився діагноз реакція на сильний стрес – gross stress reaction, що не зводив реакцію до кон- тексту війни. Далі війна у В’єтнамі (1954-1975) призвела до нової концептуалізації ПТСР.
M.R. Trimble згадує Vietnam combat reaction – екстремальну форму combat fatigue, а також терміносполучення post-Vietnam   syndrome, що з’явилося у пресі [12]. Робоча група з під- готовки третьої редакції діагностичного та ста- тистичного керівництва з психічних розладів (DSM-III) запропонувала назву catastrophic stress disorder – катастрофічний стресовий розлад. Визнавши висновки Комітету, Амери- канська психіатрична асоціація (APA) змінила термін на post-traumatic stress disorder – пост- травматичний стресовий розлад, який було затверджено у DSM-III.
   Висновки. Таким чином, розвиток терміна ПТСР відображав людські переконання стосовно його причин, результати спостереження за симп- томами недуги та етичні/культурні цінності різ- них епох. Спочатку nostalgia пов’язували з тугою за домом, пізніше звертали увагу на зовнішні видимі симптоми – soldier’s heart, irritable heart
– протягом тривалого часу розглядали  ПТСР, як короткотермінову шокову реакцію (shock) на певні зовнішні чинники (combat, shell), з часом визнавши тривалий характер протікання проце- су (exhaustion, fatigue). Протягом тривалого часу стигматизували солдатів, засоромлюючи їх і вва- жаючи недугу ознакою слабкості.
   Сучасний термін post-traumatic stress disorder висвітлює, що (1) це психічний розлад (disorder), який (2) має причину – травму, спри- чинену різними подіями (traumatic, stress) і (3) починається через деякий час після травматич- ної події (post). Аналіз різних термінів на позна- чення розладу дає можливість простежити, як розвиток суспільства та науки впливав на опис симптоматики та на назву недуги, врешті решт сформувавши місткий термін, що є лексичним оформленням складного та багатогранного кон- цепту ПТСР.


Список літератури:
1. Ахманова О.С. Словарь лингвистических терминов. – 2-е изд., стер. – М. : УРСС : Едиториал УРСС, 2004. – 571 с.
2. Голованова Е.И. Введение в когнитивное терминоведение. – М. : Флинта. Наука, 2011. – 224 с.
3. Гринев С.В. Введение в терминоведение. – М. : Наука, 1993. – 309 с.
4. Дудок Р.І. Проблема значення та смислу терміна в гуманітарних науках : монографія. – Львів : Видавн. центр ЛНУ ім. Івана Франка, 2009. – 358 с.
5. Кияк Т.Р. Лингвистические аспекты терминоведения. – К. : УМК ВО, 1989. – 104 с.
6. Реформатский А.А. Мысли о терминологии / А.А. Реформатский // Современные проблемы русской термино- логии. – М. : Наука, 1986. – С. 183–191.
7. Crocq, M.A. & Crocq, L. (2000). From shell shock and war neurosis to posttraumatic stress disorder: a history of psychotraumatology. Dialogues in clinical neuroscience, 2(1), 47–55.
8. Dictionary by Merriam-Webster: America’s most-trusted online dictionary. (n.d.). Retrieved February 1, 2020 from https://www.merriam-webster.com/
9. Gold, S.N. (2008). About Psychological Trauma and the APA Division of Trauma Psychology. Psychological Trauma: Theory, Research, Practice, and Policy, S(1), P. 1–2.
10. Horwitz, T. (2015, January 1). Did Civil War Soldiers Have PTSD? Retrieved February 1, 2020 from: https://www.smithsonianmag.com/history/ptsd-civil-wars-hidden-legacy-180953652/
11. Online Etymology Dictionary: Origin, history and meaning of English words. (n.d.). Retrieved February 1,    2020 from https://www.etymonline.com/
12. Trimble, M.R. (1985). Post-traumatic stress disorder: History of a concept. In C.R. Figley (Ed). Trauma and its wake: The study and treatment of post-traumatic stress disorder (p. 5–14). New York : Brunner/Mazel.
13. Wierzbicka, A. (1995). Lexicography and conceptual analysis. Tucson : Karoma Publishers.
References:
1. Akhmanova О.S. Slovar’ lingvisticheskikh terminov [Dictionary of Linguistic Terminology]. – M.: URSS : Editorial URSS, 2004. – 571 s.
2. Golovanova Е.I. Vvedeniie v kognitivnoie terminovedeniie [Introduction to Cognitive Terminology Studies]. – M.: Flinta. Nauka, 2011. – 224 s.
3. Griniov S.V. Vvedeniie v terminovedeniie. [Introduction to Terminology Studies]. – M.: Nauka, 1993. – 309 s.
4. Dudok R.I. Problema znachennia ta smyslu termina v humanitarnykh naukakh : monohrafiia [The Issue of Meaning and Sense in Humanities]. – Lviv: Vydavn. tsentr LNU im. Ivana Franka, 2009. – 358 s.
5. Kyiak T.R. Lingvisticheskiie aspekty terminovedeniia [Linguistic Aspects of Terminology Studies]. – К.: UMK VO, 1989. – 104 s.
6. Reformatskiy А.А. Mysli o terminologii [Reflections on Terminology] – M.: Nauka, 1986. – P. 183–191.
7. Crocq, M.A. & Crocq, L. (2000) From shell shock and war neurosis to posttraumatic stress disorder: a history of psychotraumatology. Dialogues in clinical neuroscience, 2(1), 47–55.
8. Dictionary by Merriam-Webster: America’s most-trusted online dictionary. (n.d.). Retrieved February 1, 2020 from https://www.merriam-webster.com/
9. Gold, S.N. (2008). About Psychological Trauma and the APA Division of Trauma Psychology. Psychological Trauma: Theory, Research, Practice, and Policy, S(1), P. 1–2.
10. Horwitz, T. (2015, January 1). Did Civil War Soldiers Have PTSD? Retrieved February 1, 2020 from: https://www.smithsonianmag.com/history/ptsd-civil-wars-hidden-legacy-180953652/
11. Online Etymology Dictionary: Origin, history and meaning of English words. (n.d.). Retrieved February 1,    2020 from https://www.etymonline.com/
12. Trimble, M.R. (1985). Post-traumatic stress disorder: History of a concept. In C.R. Figley (Ed). Trauma and its wake: The study and treatment of post-traumatic stress disorder (p. 5–14). New York: Brunner/Mazel.
13. Wierzbicka, A. (1995) Lexicography and conceptual analysis. Tucson: Karoma Publishers.



Kaluzhna Halyna
Ivan Franko National University of Lviv
POST-TRAUMATIC STRESS DISORDER: MILESTONES OF CONCEPT EVOLUTION
Summary. The paper traces the evolution of the term post-traumatic stress disorder in the English scientific literature throughout the period of several centuries. Even though trauma and its effects have been widely re- searched in multiple fields, there are not enough linguistical researches related to psychological terms within the concept of trauma. Beyond that, there exists virtually no linguistic exploration of a single psychological term and its various wordings (representations) in different historical periods. In this paper, the notion of post-traumatic stress disorder (PTSD) has been historically explored – from the earliest mentions in the litera- ture to present days. Some of the terms to describe the condition were: nostalgia, soldier’s heart, irritable heart, combat exhaustion. combat fatigue, war neurosis, battle shock, shell shock, barbed wire disease, gross stress reaction, Vietnam combat reaction, post-Vietnam syndrome, catastrophic stress disorder. The earliest known term used for PTSD was nostalgia. Suffering from this disorder was associated with being homesick. Later re- searchers turned to external visible signs to describe the disorder (soldier's heart, irritable heart), avoiding any connection to psyche, since such connection could only be interpreted as a sign of weakness in those times. For a long time, scientists viewed PTSD as a short-term response/reaction to certain adverse external factors (battle, shell), bringing to life new terms such as shell shock and battle shock. It was eventually recognized that the process is of a long-term nature (exhaustion, fatigue) and new names were coined like combat exhaustion and battle fatigue. For centuries, soldiers with symptoms of post-traumatic stress disorder were stigmatized; this was an embarrassing condition, a demonstration of weak will and lack of discipline. The views only changed in the second half of the XXth century when the disorder finally seized being associated with combat only and when the term post-traumatic stress disorder was coined (1970). The above analysis makes it possible to trace how changes in social values and the developments in science were influencing the manner symptoms and their causes were described, as well as the way the name itself was developing, finally forming a clear and meaning- ful term that reflects the complex and multifaceted concept of PTSD.
Keywords: PTSD, post-traumatic stress disorder, trauma, soldier’s heart, term, evolution.
