	«Молодий вчений» • № 2.1 (78.1) • лютий, 2020 р.
DOI: https://doi.org/10.32839/2304-5809/2020-78.1-14 УДК 81’367.635+811.161.1+81’42
Мініна Н.С.
Харківського національного університету міського господарства імені О.М. Бекетова
ДО ПРОБЛЕМИ ДОСЛІДЖЕННЯ ГРАМАТИЧНОГО СТАТУСУ ЧАСТОК
Анотація. Метою статті є огляд основних проблем граматичного опису часток з точки зору сучасних лінг- вістичних досліджень, а також наукових праць ХХ століття. У наукових розвідках сьогодення проблема граматичного статусу часток та питання їхнього категорійного статусу, меж цього класу залишається від- критим, як і питання щодо наявності у часток семантичного значення. У роботі надається традиційне визначення частки як однієї із службових незмінних частин мови, яка служить для додання різних смис- лових відтінків словам, словосполученням, реченням у текстах, де вона вживається, а також бере участь у формоутворенні і виражає ставлення до дійсності або до того, що повідомляється. У сучасній лінгвістиці питання граматичного статусу дискурсивних слів залишається практично не вивченим. До таких слів можуть бути віднесені і частки. Як клас слів, частки вперше згадувались ще у стародавніх граматиках, однак і в сучасній лінгвістиці існує ряд проблем, пов'язаних з їх описом. Дискусії про те, чи відокремлю- вати частку у самостійну граматичну категорію, не припинялися до середини ХХ століття. У наукових працях того часу підкреслювалася складність і таксономічна неоднорідність цих слів. У сучасному мово- знавстві статус частки в системі частин мови є двоїстим: частки, з одного боку, потрапляють до категорії слів і словоформ, а з іншого – мають риси морфем. Розвиток теорії дискурсу і комунікації у лінгвістиці вивів дослідження часток на принципово новий рівень: з’явився окремий напрям, присвячений вивчен- ню функціонування цих службових слів – партикологія. У статті розглядаються кілька теорій провідних вчених-партикологів, що виявили деякі риси спільності часток як граматичного класу, незважаючи на неоднорідність цього класу слів. До таких рис дослідники-партикологи відносять: експресивність, модаль- ність, здатність до підсилювання, здатність виступати рематизаторами, формувати «тіньові» висловлю- вання. Надано перспективи подальшого дослідження граматичного статусу часток.
Ключові слова: частка, партикологія, морфологія, граматичний статус слів, граматична категорія, службові слова.

       Постановка проблеми. У сучасному мо- вознавстві зростає інтерес до вивчення часток. Це пояснюється рядом факторів, серед яких відсутність їх лексикографічного опису, а також інтерес вчених-лінгвістів до різних напря- мів вивчення лінгвістики тексту й теорії функці- ональної граматики. Незважаючи на те, що част- ки згадувалися ще у стародавніх граматиках, дискусії щодо граматичного статусу цих функці- ональних слів тривали до середини ХХ століття. Тоді була виявлена складність і неоднорідність цих слів з  точки  зору традиційної граматики. У сучасних граматичних дослідженнях пробле- ма класифікації часток, визначення їхніх функ- цій та міжкатегоріальних відносин становить коло питань, які є досі неповністю вирішеними.

Серед цих питань – граматичний статус часток, їх чітка класифікація і визначення.
   Аналіз останніх досліджень і публікацій. Проблема граматичного статусу часток завжди була у центрі уваги провідних вчених, серед яких Ф.С. Бацевич О.К. Безпояско, С.М. Колеснікова, Т.М. Ніколаєва, А.П. Загнітко. На сьогоднішній день досліджено широке коло питань: комуніка- тивні функції часток, функціонування вторин- них часток, комунікативні функції модальних часток, класифікація, семантика і функціону- вання модальних часток, особливості часток як дискурсивних слів, особливості лінгвопоетичного функціонування часток.
   Виділення не вирішених раніше частин загальної   проблеми.   У   своїх дослідженнях
© Мініна Н.С., 2020



вчені-лінгвісти схильні протиставляти частки іншим службовим словам. Одним із актуальних і вартих обговорення питань є, на наш погляд, наявність у часток самостійного значення.
   Мета статті. Метою статті є виділення основ- них проблем вивчення й опису граматичного статусу часток у провідних лінгвістичних дослід- женнях ХХ-ХХІ століть.
   Виклад основного матеріалу. Проблема морфологічного статусу часток підкреслювалася ще у працях російського вченого О.М. Пешков- ського. Вчений класифікував ці одиниці як окре- мий проміжний клас між морфемами, службови- ми словами й повнозначними словами. Дослідник пропонував визначати їх як «слова, що виділя- ють». Щодо класифікації службових частин мови, О.М. Пешковський вирізняє декілька типів час- ток: «посилюючі службові одиниці, заперечуваль- ні службові одиниці, наказові службові одиниці» (переклад наш – Н.М.) [9, с. 97]. Згодом інший дослідник, Л.В. Щерба, у своїх дослідженнях за- кцентував увагу на особливостях часток як класу службових слів. Вчений показав складність ви- значення граматичного статусу службових слів, а серед них – і часток. У своїх працях вчений на- зивав частки «посилюючими словами» [11, с. 81].
   Найбільш  традиційним  підходом  у   практи-  ці граматичного опису і практиці вузівського ви- кладання став підхід до вивчення часток, пред- ставлений у працях В.В. Виноградова. У своїх дослідженнях вчений протиставляв повнозначні  та неповнозначні частини мови. Він виділив «час- тини мови» та «частки мови» (відповідно, самостійні та службові частини мови у сучасній термінології). Академік відносить частки до «часток мови». Част- ки, за словами В.В. Виноградова, це «класи таких слів, які зазвичай не мають цілком самостійного реального або матеріального значення, а вносять головним чином додаткові відтінки в значення інших слів, груп слів, речень або ж слугують для вираження різного роду граматичних <...> від- носин» (переклад наш – Н.М.) [2, с. 545]. Учений створив чітку класифікацію часток та виділив їх вісім основних розрядів: 1) підсилювально-обмеж- увальні (видільні); 2) приєднувальні; 3) означальні;
4) вказівні; 5) невизначені; 6) кількісні; 7) негатив- ні; 8) модально-придієслівні. В.В. Виноградов у сво- їх дослідженнях вказує на «розмитість» між кла- сами часток [2, с. 546]. Модальні частки дослідник відносить до окремої групи слів. За словами ака- деміка, деякі з цих слів являють собою перехідний тип між модальними словами, прислівниками і по- силювально-обмежувальними частками [2, с. 599]. В.В. Виноградов вказує на те, що модальні частки в цілому є  більш  однорідними  у  своїх  функціях з  лексично самостійними  модальними   словами й синтагмами. Приділяючи увагу проблемі типоло- гії часток і їхнього граматичному статусу, В.В. Вино- градов, з одного боку, запропонував виділити част- ки як окрему частину мови, розробив їхню детальну класифікацію, а з іншого – порушив питання про- міжного статусу часток у мовній системі і проблему розмитості граматичних меж цього класу слів.
   Розвиток теорії дискурсу та комунікації в лінг- вістиці вивів вивчення часток на принципово новий рівень. З'явився окремий напрям, пов'язаний із до- слідженням функціонування службових слів, який отримав назву партикологія (термін, вперше вико-

ристаний Т.М. Ніколаєвою) [6, с. 24]. Партикологія займається детальним дослідженням функціону- вання часток у розмовній мові. Т.М. Ніколаєва при- святила цій проблемі низку статей і дві монографії [4–5]. Дослідниця вказувала на можливість ква- ліфікування часток у якості особливого функціо- нального класу. У той же час пильну увагу було приділено опису якостей часток: ампліфікації, ви- разності, акцентуації, модальності, здатності час- ток бути рематизаторами. Т.М. Ніколаєва також виділила «двоїстість» часток, яка, на її думку, була пов'язана з їх здатністю утворювати приховане, «ті- ньове» висловлювання, яке б по-різному корелюва- ло з оригіналом [5, с. 55]. Авторка підкреслювала можливість контекстуальних ситуацій, коли част- ки наближаються до сполучників або займенників. У сучасних академічних граматиках україн- ської мови частки часто розглядаються як окремий і особливий тип функціональних слів – морфем, які можуть виражати дві комунікативні функції: виокремлювати тему і рему, а також формувати комунікативні типи речення відповідно до мети висловлювання. Частки у цьому випадку характе- ризуються як засіб формування комунікативних типів речення. Таким чином, частки часто визна- чаються як морфеми синтаксичного типу, оскіль- ки вони не мають власного лексичного значення,
подібного до синтетичних морфем.
   Ці висновки протиставляються іншій точці зору, яка полягає у тому, що частки мають семантику, оскільки вони, як і будь-яке інше слово або морфе- ма, мають ідентифікаційну сему, а це відрізняє їх від інших мовних елементів схожого типу. Однак, таке значення трактується як «граматичне», «кон- текстуально визначальне», що має «службовий ха- рактер» по відношенню до мовної одиниці, яка ви- значається часткою (висловом, текстом) [8, с. 105]. Думку, що частки не позбавлені смислової приро- ди знаходимо у працях О.К. Безпояско. У сучасних наукових доробках питання про наявність семан- тики у часток продовжує залишатися дискусійним. У наукових статтях, присвячених дослідженню цих одиниць мови, з одного боку, підкреслюється наявність у них «ідентифікуючих» і «диференцій- них» сем [7, с. 5], а з іншого боку, йдеться про те, що частки не мають денотативного значення і, відпо- відно, не мають номінативних функцій.
   Питання семантики часток частково вирішу- ється в межах теорії комунікації [1]. Аналізуючи і описуючи пресупозиції, Ф.С. Бацевич наголо- шує на тому, що комунікативні значення часток розмиті, таким чином, розглядати ці одиниці мови потрібно не як окремі лексико-семантичні варіанти, а як «грані», «профілі одного комуні- кативного смислу». Вчений також зазначає, що комунікативні значення, які вводяться до тексту частками, не є індивідуальними, унікальними, оказіональними, вони лише семантико-прагма- тично актуалізуються під впливом конкретного контексту їхнього використання [1, с. 249].
   Протягом останніх років частки у германісти- ці були визначені як невербальний елемент де- яких складних дієслів [13, с. 14]. Частки визна- чаються як «граматично незмінні слова, які не повною мірою вписуються до усталеної системи частин мови» (переклад наш – Н.М.) [13]. Б. Ка- пелле зазначає, що частки утворюють окрему категорію, хоча вони значний час вважались не-



значущими елементами [12, с. 100]. Вчений ви- словлює думку про те, що частки є надзвичайно потужними елементами,  які  часто  семантично і синтаксично затьмарюють дієслово [12, с. 461].
   Незважаючи на різноманітність поглядів на до- слідження часток, все ж були визначені їх основні ознаки. Наприклад, встановлено, що семантична структура часток включає такі ознаки: обмежен- ня, акцентуація, посилення, уточнення. Частки відрізняються від самостійних частин мови, які мають окреме значення і виконують синтаксич- ну функцію у реченні. Семантика часток визна- чається конкретною комунікативною ситуацією. На думку А.П. Загнітка, особливий статус часток обумовлений тим, що вони не пов'язують члени речення або предикативні частини (як приймен- ники і сполучники), а виражають у реченні різні логіко-граматичні значення [3, с. 110]. У грамати- ці статус часток все ще залишається невизначе- ним: їх називають «гібридним класом», розташо- ваним між модальними словами і прислівниками, з одного боку, і сполучниками, з іншого.
   
Висновки і пропозиції. Огляд наукових ро- біт, у яких порушується питання граматичного статусу часток, показав, що ця проблема не є оста- точно вирішеною. Вчені говорять про відсутність єдиного підходу до вивчення часток і підтверджу- ють, що немає єдиної теоретичної та методологіч- ної бази для їх дослідження. В.О. Плунгян, який розглядає частки як дискурсивні слова, відзна- чає, що саме ці слова є найменш досліджуваною частиною мови. Вчений називає ці слова «квінте- сенцією використання мови» [10]. Підводячи під- сумки, ще раз підкреслимо, що проблема грама- тичного статусу часток є невирішеною. Слідом за провідними вченими-партикологами відзначи- мо, що причина недостатнього вивчення часток полягає в тому, що дослідження таких слів вима- гає від вченого багато зусиль: для вивчення дис- курсивних слів необхідно мати досконалі знання граматики, семантики, лексики, прагматики. На наш погляд, ця робота відкриває перспективи подальших досліджень у царині граматичного потенціалу часток та їхніх еквівалентів.

Список літератури:
1. Бацевич Ф. Частки української мови як дискурсивні слова : монографія. Львів : ПІАС, 2014. 288 с.
2. Виноградов В.В. Русский язык (Грамматическое учение о слове): Учеб.пособие для вузов. 3-е изд., испр. Москва : Высш. шк., 1986. 640 с.
3. Загнітко А. Словник часток: матеріали і статті. Донецьк : ДонНУ, 2012. 382 с.
4. Николаева Т.М. Непарадигматическая лингвистика: (История «блуждающих частиц»). Москва : Языки сла- вянских культур, 2008. 376 с.
5. Николаева Т.М. Семантика акцентного выделения. Москва, 1982. 98 с.
6. Николаева Т.М. Функции частиц в высказывании. Москва : Наука, 1985. 168 с.
7. Педченко С.О. Семантика і функціонування модальних часток у сучасній українській літературній мові : автореф. дис. … канд. філол. наук : 10.02.01. Харків, 2010. 20 с.
8. Педченко С.О. Синкретизм аспектів дослідження модальних часток. Рідний край. Полтава : Полтав. нац. педун-т ім. В.Г. Короленка, 2011. № 2(25). С. 59–63.
9. Пешковский А.М. Лингвистика. Поэтика. Стилистика: Избранные труды : Учеб. пос.; сост. и науч. pед.  О.В. Никитин. Москва : Высшая школа, 2007. 800 с.
10. Плунгян В. 7 фактов о богатстве значений слов-паразитов. URL: http://postnauka.ru/faq/8572
11. Щерба Л.В. Языковая система и речевая деятельность. Л. : Наука, 1974. 428 с.
12. Bert Cappelle. Particle Patterns in English. A Comprehensive Coverage, Proefschrift aangeboden ter verkrijging van de graad van Doctor in de Taal- en Letterkunde: Germaanse Talen. Katholieke Universiteit Leuven Faculteit Letteren Departement Linguïstiek, 2005. 500 р.
13. Thomas Burns, McArthur, Roshan. The Concise Oxford Companion to the English Language. Oxford University Press. Particle, 2005. 692 p.
References:
1. Batsevych F. Chastly ukrainskoi movy yak dyskursyvni slova [English Particles as Discourse Markers]. Lviv: PAIS, 2014. 288 s.
2. Vinogradov V.V. Russkij yazyk (grammaticheskoye ucheniye o slove) [Russian Lanuage (grammatical review of the word)]. 3 ed. Moskva: Vyshcha Shkola, 1986. 640 s.
3. Zahnitko A. Slovnyk chastok [Dictionary of Particles] : materialy i statti. Donetsk: DonNU, 2012. 382 s.
4. Nikolayeva T.M. Neparadigmaticheskaya lingvistika: istoriya “bluzhdayushchikh chastits” [Non-Paradigmatic Linguistics: history of “wandering particles”]. Мoskva: Yazyki slovyanskikh kultur, 2008. 376 s.
5. Nikolayeva T.M. Semantyka aktsentnogo vydeleniya [Semantics of Accentuation]. Мoskva, 1982. 98 s.
6. Nikolayeva T.M. Funktsii chastits v vyskazyvanii [Functions of Particles in Utterance]. Мoskva: Nauka, 1985. 168 s.
7. Pedchenko S.O. Semantika i funktsionuvannya modalnykh chastok u suchasnij urainskij literaturnij movi [Semantics and Functioning of Modal Particle in Modern Literary Ukrainian]: avtoref. dys. … kand. filol. nauk:
10.02.01. Kharkiv, 2010. 20 s.
8. Pedchenko S.O. Sinkretizm aspektiv doslidzhennya modalnykh chastok [Syncretism of Studying Modal Particles].
Ridny krai. Poltava: Poltav. nat. pedun-t im. V.H. Korolenka, 2011. No 2(25). S. 59–63.
9. Peshkovskiy A.M. Lingvistika. Poetika. Stilistika: izbrannyye Trudy [Linguistics. Poetics. Stylistics: selected works]. Moskva: Vysshaya shkola, 2007. 800 s.
10. Plungyan V. 7 faktov o bogatsve znacheniy slov-parazitov [7 Facts on the Richness of the Fillers’ Meanings]. Available from: http://postnauka.ru/faq/8572
11. Shcherba L.V. Yazykovaya sistema i rechevaya deyatelnost [Language System and Speech Activity]. L.: Nauka, 1974. 428 s.
12. Bert Cappelle. Particle Patterns in English. A Comprehensive Coverage, Proefschrift aangeboden ter verkrijging van de graad van Doctor in de Taal- en Letterkunde: Germaanse Talen. Katholieke Universiteit Leuven Faculteit Letteren Departement Linguïstiek, 2005. 500 р.
13. Thomas Burns, McArthur, Roshan. The Concise Oxford Companion to the English Language. Oxford University Press. Particle, 2005. 692 p.


Minina Nina
O.M. Beketov National University of Urban Economy in Kharkiv
ON SOME ISSUES IN THE RESEARCH OF GRAMMATICAL STATUS OF PARTICLES
Summary. The article is an overview of the problem in classifying particles and defining their grammatical nature. The scientific issues of categorical status of particles, the boundaries of this class of words belong to controversial areas of grammar research. The article deals with several theories of leading scholars in parti- cology who have singled out some general features of particles despite the heterogeneity of this class of words. Particles were first mentioned as a class of words back in ancient grammars. However, in modern linguistics there are a number of problems associated with their description. In modern linguistics, the question of the grammatical status of functional words remains virtually unexplored. Some linguists refer particles to func- tional words as well. Still the discussions on whether to single out particles in a separate category of words did not stop until the middle of the 20th century. The complexity and taxonomic ambiguity of these words were emphasized in several scientific papers. The position of particles in the system of parts of speech is twofold: the particles, on the one hand, fall into the category of words and word forms, and, on the other, they have some morpheme features. The review of research papers dealing with the grammatical status of particles showed that this problem has not finally been solved. Scientists speak about the absence of the unified approach to the study of particles and confirm that there is no unanimous theoretical or methodological basis for studying particles. Some prospects of further investigation of particles as a part of speech have been outlined.
Keywords: particles, particology, morphology, grammatical status, functional words, grammatical categories of words.

