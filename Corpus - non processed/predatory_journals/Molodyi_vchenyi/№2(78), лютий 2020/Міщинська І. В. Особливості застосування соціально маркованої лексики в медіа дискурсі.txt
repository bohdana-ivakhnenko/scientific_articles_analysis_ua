«Молодий вчений» • № 2.1 (78.1) • лютий, 2020 р.
DOI: https://doi.org/10.32839/2304-5809/2020-78.1-15 УДК 811.161



Міщинська І.В.

Національна академія Державної прикордонної служби України
імені Богдана Хмельницького
ОСОБЛИВОСТІ ЗАСТОСУВАННЯ СОЦІАЛЬНО МАРКОВАНОЇ ЛЕКСИКИ В МЕДІА ДИСКУРСІ
Анотація. У статті розглянуто особливості добору лексичних одиниць в медіа дискурсі, а саме – застосу- вання соціально маркованої лексики певних субкультур та етнічних спільнот. Найбільш поширеними соціально маркованими лексичними одиницями медіа дискурсу можна вважати професійну жаргонну лексику та одиниці сленгу. Наведено приклади професійної жаргонної лексики, яка застосовується в жур- налістиці. Зроблено припущення, що застосування такої лексики робить медіа дискурс більш зрозумілим для цільової аудиторії. Проаналізовані причини вживання одиниць сленгу в медіа дискурсі та критерії, які пояснюють їх застосування. Зроблено висновок, що жаргонна лексика спрощує процес передачі інфор- мації та вживається для економії часу в медіа дискурсі, оскільки широко відома представникам певних соціальних груп. Одиниці сленгу знижують ступінь формальності чи складності промови або письмового тексту для досягнення кращого впливу на аудиторію.
Ключові слова: соціальні діалекти, медіа дискурс, професійна жаргонна лексика, сленг, лексичні одиниці.



       Постановка	проблеми.	Медіа-дискурс став невід’ємною частиною усіх сфер ін- ституційного та повсякденного спілкування. Він сфокусований на  конкретних  групи  населення в суспільстві та має вироблені правила передачі інформації цим групам. Основними особливостя- ми його є «групова взаємодія (адресант поділяє погляди групи, до якої він належить), доступність широкому загалу (розрахунок на масового спо- живача), створення неоднозначного сприйнят- тя явищ, яке потребує подальшого обговорення, адаптація для засобів масової інформації, а також звернення одночасно до декількох груп» [4, с. 310]. Серед існуючих типологій медіа-дискурсу за- слуговує на увагу дискурс  певних  субкультур та етнічних спільнот. Зокрема, розглядаються такі типи дискурсу, як дискурси професійних страт (педагогічний, дипломатичний, політич-

ний, економічний тощо); корпоративних та суб- культурних страт (банківський, релігійний, кри- мінальний тощо); дискурси побутової комунікації (сімейний, дитячий, молодіжний); дискурси вір- туальної комунікації (казковий, комп’ютерний, форумний, чат-дискурс); соціоспецифічні сфери (рекламний, святковий, передвиборчий тощо), стверджуючи, що «список таких дискурсів є від- критим як у цивілізаційному плані, так і в плані певної лінгво- та субкультури» [3, с. 26].
   Аналіз останніх досліджень і публікацій. Різновиди мови, які використовуються у суспіль- стві, відображують регіональну, соціальну чи ет- нічну належність і навіть стать тих, хто ними роз- мовляє. Як вважає Н. Діттмар [8, c. 238], «мовна поведінка та соціальна поведінка перебувають  у стані постійної взаємодії», а «матеріальні умови життя» є важливим фактором цієї взаємодії.


© Міщинська І.В., 2020

   Одним із розділів соціолінгвістики є соціаль- на діалектологія. Об’єктом її вивчення є соціаль- ні діалекти (жаргони, арго, професійні мови). Соціальна діалектологія вивчає соціолекти. Ви- никнення терміну «соціолект» у лінгвістиці при- падає на другу половину ХХ ст. Перша його час- тина «соціо» вказує на відношення до суспільства, а друга частина взята від слова «діалект»; соціо- лект – це одне слово, утворене шляхом стягнення словосполучення «соціальний діалект». Отже, со- ціолектом вважають сукупність мовних особли- востей, властивих будь-якій соціальній групі – професійній, суспільній, віковій тощо – в межах конкретної підсистеми національної мови.
   Особлива увага надається вивченню соціаль- но-маркованої лексики медіа-дискурсу, загалом, і дослідженню професіоналізмів, жаргонної лек- сики та сленгу, зокрема. Л. Андерссон і П. Тра- джил розглядають жаргон як «технічну мова, яка застосовується в межах певної групи» [5, c. 17].
   Виділення не вирішених раніше частин загальної проблеми. Як зауважує науковець Дж. Холмс, «метою соціолінгвіста є розроблення теорії, яка забезпечить мотивовану оцінку того, як мова використовується в певній спільноті, і вибо- ру, який робиться особистостями при використан- ні мови» [9, с. 16]. Прикладами соціолектів можуть бути особливості мовлення військових (жаргон військових), школярів (шкільний жаргон), кримі- нальний жаргон, студентський сленг, професійна
«мова» комп’ютерників, жаргон бізнесу тощо. Від- мінність між діалектом та соціолектом була від- значена Дж. Діллардом: «діалект відноситься до групи характеристик, обумовлених географічни- ми чинниками; соціолект – до соціально обумов- леної групи характеристик» [7, c. 300].
   Поява соціолектів зумовлена політичними  та соціальними змінами в суспільстві, широким застосуванням інформаційних технологій. В на- уковій літературі існує думка, що соціолекти – це
«мовні різновиди, які відносяться до таких соці- альних груп, як класові, суспільні та професійні групи» [11, c. 88].
   Мета статті. Головною метою цієї роботи є ви- вчення жаргонної лексики як соціально-маркова- ної у контексті її функціонування в англомовному медіа-дискурсі з урахуванням впливу засобів ма- сової інформації на окремі соціальні групи.
   Виклад основного матеріалу. Соціолекти відрізняються від стандартного  варіанту  мови в першу чергу лексичним складом, який засто- совується в межах специфічних соціальних груп. Існування соціальної групи, члени якої підтри- мують тісні зв’язки (професійні, соціальні або культурні), встановлені на основі частих контак- тів у групі, є визначальною умовою виникнення соціолекту. Ці групи повинні бути стабільними, мати встановлені традиції і демонструвати від- чуття відмінності від інших груп.
   Соціолекти існують у вигляді слів, словоспо- лучень, синтаксичних конструкцій, а не цілісних систем комунікації. Вони є лише особливостями мовлення. Основа ж соціолектів – словникова й гра- матична – зазвичай мало чим відрізняється від ха- рактерної для певної національності мови. Лексика вважається «соціально маркованою за ознакою від- несеності лексичних одиниць до словникового запа- су певних соціальних груп людей» [2, с. 8].
   
Соціальні діалекти – різновиди однієї мови, які розрізняють у суспільстві відповідно до со- ціальних груп, які їх застосовують, наприклад, представники вищого прошарку середнього кла- су порівняно з представниками робітничого кла- су (за класовою належністю); чоловіки порівняно з жінками (за статевою ознакою); молоді люди порівняно з людьми старшого віку (за віком); афроамериканці порівняно з американцями єв- ропейського походження (за етнічною/ расовою належністю); люди, що належать до певної мере- жі у навчальному закладі чи в певній місцевості порівняно з тими, хто до цієї мережі не належить (за мережевою ознакою).
   Найбільш поширеними соціально-маркова- ними лексичними одиницями в медіа-дискурсі вважаються професіоналізми, жаргонна лекси- ка, та сленг. Жаргонна лексика «в умовах телеко- мунікаційного, політичного та бізнес середовища використовується з метою спростити процес пере- дачі інформації та для того, щоб економити час, так як професіоналізми різних середовищ добре відомі представникам тих чи інших професій і не потребують додаткового пояснення» [1, с. 60].
   Професійні жаргони розподіляються відповід- но до їх застосування у виробничих колективах (в промисловості, на транспорті, в сільському гос- подарстві, в юридичній та економічній сферах,  в медицині тощо). В журналістиці прикладами професійної жаргонної лексики можна вважати takeout (стаття, в якій висвітлені ті або інші події на декількох сторінках підряд); standfirst (в бри- танській журналістській термінології – вступна інформація до статті, яка подається перед самою статтею, причому її стиль зазвичай відрізняється від стилю статті); toe-touch (поїздка репортера з метою отримання лише відповідної дати та міс- ця, де була написана стаття, хоча саму статтю пише хтось інший); roadblock (реклама, що тран- слюється одночасно на декількох радіостанціях чи телевізійних каналах, блокуючи всі інші ре- кламні оголошення на каналі); body-snatcher (ре- портер, який висвітлює життя знаменитих лю- дей). Працівники радіо-, теле- та інтернет-кому- нікацій застосовують таку професійну жаргонну лексику, як: show-runner (виконавчий продюсер/ шоураннер); watershed (йдеться про поділ часу для перегляду телепередач; наприклад, коли батьки дозволяють дітям перегляд телепередач після зазначеного часу, відповідальність лягає на батьків). В теперішній час в Британській ра- діомовній корпорації ВВС з’являється лексика, пов’язана з їхньою професійною діяльністю. На- приклад, casual (тимчасовий робітник); gateway (назва внутрішньої інтернет-мережі BBC); two- way (теле- або радіоінтерв’ю).
   Слід розрізняти жаргон і жаргонізовану лек- сику. Чистий жаргон передбачає часте застосу- вання жаргонізмів у тексті, що ускладнює розу- міння й сприйняття такого мовлення, недоступ- ність його для розуміння людей, які не належать до даної спільноти.
   Основною ознакою «жаргонного терміна» є те, що він вимагає пояснення-опису, а не синонімічно- го визначення як для інших жаргонів. Наприклад, терміни з галузей мистецтва, як от із галузі кіне- матографії: tear-bucket (актриса похилого віку, яка грає ролі матусь із розбитим серцем); finger-wringer

(актор чи актриса, що переграє); chairwarmer (ак- триса другого плану з гарною зовнішністю). Про- фесійний жаргон завжди був характерною особли- вістю колективу, об’єднаного спільною справою, професією. У наш час жаргонізми також застосову- ються у повсякденному мовленні.
   В медіа-дискурсі професійний жаргон вико- ристовується у мові маркетингу: в маркетингових прес-релізах, рекламних текстах та підготовле- них заявах, які виголошують виконавці та полі- тики; характерними ознаками їх є використання жаргонних професійних термінів, неологізмів а також термінів, які перейшли до мови маркетин- гу зі спеціалізованих технічних галузей.
   Аналіз текстів прес-релізів компанії McLaren, наприклад, виявив низку термінів, для яких ха- рактерна яскрава образність, завдяки чому їх можна віднести до професійного жаргону, напри- клад hedge fund (приватний, необмежений нор- мативним регулюванням фонд), Dead Cat Bounce («стрибок дохлої кішки» – різкий підйом цін ак- цій після тривалого падіння), to time the market (передбачати коливання на ринку), stagflation (стагфляція – економічний застій при одно- часній інфляції), monetary stimulus (фінансове стимулювання). Прикладами застосування про- фесійного сленгу у текстах прес-релізів є bucks та the US greenback, які застосовуються для по- значення американських грошових одиниць.
   Використання такого  лексичного  матеріалу є не випадковим: воно робить його більш зрозу- мілим тому колу читачів, якому призначений певний текст, більш інтенційно спрямованим, а відтак – більш функціональним.
   Застосування сленгу в медіа-дискурсі стало можливим завдяки зміні соціально-психологіч- них умов, коли одиниці сленгу змінюють значення та переходять у загальне вживання, стають части- ною стандартної мови або продовжують своє функ- ціонування як сленг у певних секторах суспільства. Важливість окремих одиниць сленгу визначається тим, що в стандартній мові не існує слів з абсолют- но ідентичним їм значенням, наприклад, таких як geek, nerd, soap opera тощо. Вони застосовуються   в медіа-дискурсі в заголовках газетних статей чи колонок, наприклад: “The nerd side of you», “Nerd T-Shirts – By Nerds For Nerds», “Den of Geek/ Cult TV, Movies, Games & Comics Reviewed», “Computer Geeks eBay Store!», “This is the Longest-Running Soap Opera of All Time…», “The Soap Opera Is Dead! Long Live the Soap Opera!».
   Критерії, які науковці висувають для визна- чення слова чи фрази як одиниці сленгу, мо- жуть бути однаково застосовані для пояснення їхнього використання у медіа-дискурсі, а саме:
«1) їх присутність вочевидь занизить, принаймні на момент вживання, тон формальної чи серйоз- ної промови або письмового тексту; 2) їх викорис- тання означає або ознайомленість з такими мов- ними одиницями того, хто ними користується, або ознайомленість з ними представників  менш

відповідального класу, котрі їх застосовують;
3) вони відносяться до табуйованих термінів, якщо мова йде про звичайний дискурс з вищим соціальним становищем чи вищою відповідаль- ністю; 4) вони застосовуються замість загально- відомих синонімів з нейтральним значенням для того, щоби: (а) захистити тих, хто їх вико- ристовує від дискомфорту чи роздратування, які може викликати загальновживаний термін або (б) щоб захистити тих, хто їх використовує від незручностей, які можуть викликати подальші уточнення» [10, c. 5–17].
   Попри те, що точне визначення сленгу відсут- нє, загалом вважається, що це поняття охоплює лексику неформальних груп молоді та вклю-  чає терміни, які вживаються протягом  віднос- но нетривалого часу. Наприклад, Д. Крістал  дає визначення сленгу як «неформальної, не- стандартної лексики, зазвичай зрозумілої лише представникам окремого регіону чи соціальної групи» [6, c. 325].
   Сленг багатий на оціночні терміни. Напри- клад, пояснення терміну def – definitely, що озна- чає “great, superb, excellent» нараховує як сино- німи, які вживалися раніше: boss, mean, cool, terrible, outasight, monsta, dynamite, так і сучас- ніші варіанти: fresh, hype, slammin, kiсkin, bump- in, humpin, phat, pumpin, stoopedstupid, vicious, down, dope. Хоча більшість цих термінів походять і найширше відомі в афроамериканській спіль- ноті, популярність афроамериканської музики та культури привели до того, що вони стали відо- мі підліткам інших етнічних груп. Таким чином, ці та інші сленгізми можуть вважатися швидше символами молодіжної, ніж афроамериканської культури. Однак підлітки афроамериканці ство- рюють нові сленгізми швидше, ніж вже існуючі сленгізми поширюються на інші етнічні групи. Отже, спостерігаються суттєві відмінності між сленгом різних етнічних груп.
   Висновки і пропозиції. Застосування зга- даних одиниць сленгу представниками різних соціальних груп у ток-шоу та інтерв’ю про події різного характеру робить їх частиною медіа-дис- курсу. Таким чином, орієнтація засобів масової інформації на певні соціальні групи у суспіль- стві передбачає добір конкретних мовних засобів, а саме – соціально-маркованої лексики для за- стосування у медіа-дискурсі. Жаргонна лексика використовується в медіа-дискурсі для того, щоб спростити процес передачі інформації та зеконо- мити час, оскільки вона широко відома представ- никам певних професій.
   Автори застосовують одиниці сленгу з метою заниження стилю формальної або серйозної про- мови чи письмового тексту щоб досягти ефекту товариськості з аудиторією, для  якої  ці  слова та вирази зрозумілі. Інколи одиниці сленгу вжи- ваються замість загальноприйнятних термінів, щоб уникнути незручності, яку може викликати загальноприйнятний термін.

Список літератури:
1. Зірка В.В., Зінукова Н.В. Функції соціолектів у сучасному медійному дискурсі: питання перекладу. Лінгвістика ХХІ століття: нові дослідження і перспективи. 2014. С. 54–61. URL: http://nbuv.gov.ua/UJRN/ linds_2014_2014_8
2. Кабиш О.О. Зміни в семантичній структурі та функціонування маркованої лексики : автореф. дис. канд.
філол. наук : 10.02.01. Київ, 2007. 21 с.

3. Приходько А.Н. Таксонометрические параметры дискурса. Язык. Текст. Дискурс. Ставрополь : СГПИ, 2009. Выпуск 7. С. 22–30.
4. Черниш О.А. Сутнісні характеристики понять «медіадискурс» та «медіатекст» у сучасній медіа лінгвістиці.
Наукові записки. Філологічні науки (мовознавство). Кіровоград, 2013. Вип. 118. С. 309–313.
5. Andersson, L. and Trudgill, P. 1990. Bad Language. L. : Penguin, 1990. 160 p.
6. Crystal, D. An Encyclopedic Dictionary of Language and Languages. Oxford, Blackwell, 1992. 448 p.
7. Dillard J. L. Black English: Its History and Usage in the United States. New York : Vintage Books, 1972. 361 p.
8. Dittmar, N. Sociolinguistics: A Critical Survey of Theory and Application. London : Edward Arnold, 1976. 307 p.
9. Holmes J., 2008. An Introduction to Sociolinguistics. Pearson Longman, 2008. 482 p.
10. Lighter, J.; Dumas, B. K. Is Slang a Word for Linguists? American Speech. No 53. 1978. P. 5–17.
11. Wilkon, A. Typologia odmian jezykowych wspolczesney polszczyzny. Katowice: Wydawnictwo Uniwersytetu Slaskiego, 1989. 117 s.
References:
1. Zirka V.V., & Zinukova N.V. (2014). Funktsii sotsiolektiv u suchasnomu mediinomu dyskursi: pytannya perekladu [Functions of sociolects in modern media discourse: translation issues]. Lingvistika XXI stolittya: novi doslidzhennya i perspektyvy, pp. 54–61. Retrieved from: http://nbuv.gov.ua/UJRN/linds_2014_2014_
2. Kabysh O.O. (2007). Zminy v semantychnij strukturi ta funktsionuvannya markovanoi leksyky [Changes in semantic structure of marked lexicon and its functioning]. Avtoref. dys. … kand. filol. nauk. Kyiv. 21 s.
3. Prykhodko A.N. (2009). Taksonomicheskiye parametry diskursa [Taxonometric parameters of discourse]. Yazyk. Tekst. Diskurs. Vyp. 7. S. 22–30.
4. Chernysh О.А. (2013). Sutnisni kharakterystyky ponyat’ «mediadyskurs» ta «mediatekst» u suchasnij media lingvistytsi [Essential characteristics of the notions «media discourse» and «mediatext» in modern media linguistics]. Naukovi zapysky. Filologichni nauky (movoznavstvo). Vyp. 118. Kirovograd. S. 309–313.
5. Andersson L. and Trudgill P. Bad Language. L.: Penguin, 1990. 160 p.
6. Crystal D. An Encyclopedic Dictionary of Language and Languages. Oxford, Blackwell, 1992. 448 p.
7. Dillard J.L. Black English: Its History and Usage in the United States. New York: Vintage Books, 1972. 361 p.
8. Dittmar N. Sociolinguistics: A Critical Survey of Theory and Application. London: Edward Arnold, 1976. 307 p.
9. Holmes J. An Introduction to Sociolinguistics. Pearson Longman, 2008. 482 p.
10. Lighter J., Dumas B.K. Is Slang a Word for Linguists? American Speech. No 53. 1978. P. 5–17.
11. Wilkon A. Typologia odmian jezykowych wspolczesney polszczyzny. Katowice: Wydawnictwo Uniwersytetu Slaskiego, 1989. 117 s.




Mishchynska Iryna
National Academy of State Border Guard Service of Ukraine
named after Bohdan Khmelnytsky
PECULIARITIES OF APPLYING SOCIALLY MARKED LEXICON IN MEDIA DISCOURSE
Summary. Media discourse has become an integral part of all areas of institutional and everyday communi- cation. It is focused on certain groups in society. The purpose of the article is to draw attention to the choice of language in the media discourse, namely to the use of socially marked vocabulary of certain subcultures and ethnic communities. Vocabulary is considered to be socially marked on the basis of the attribution of lexical units to the vocabulary of certain social groups of people. Socially marked vocabulary is closely linked to the concept of social dialects. The emergence of social dialects is caused by political and social changes in society, the widespread use of information technology. Social dialects exist in the form of words, phrases, syntactic con- structions, not in the form of holistic communication systems. The most common socially marked lexical units in the media discourse are professional, jargon, and slang words. The article provides examples of professional jargon words used in journalism. The assumption is made that the use of such lexical units in the media dis- course makes it more understandable to the readers, whom a certain text is assigned to. Thus, the text becomes more intentionally directed, and, therefore, more functional. The reasons for applying slang units in media dis- course and the criteria used to explain their appearance in media discourse are analyzed. Suggested examples of slang units in the article may be referred to evaluation terms used by members of different social groups in talk shows and interviews about different events making them part of the media discourse. There are no words in the standard language with exactly the same meaning for some slang units. This fact explains the need for their application in certain texts of media discourse. It is concluded that jargon is used in media discourse to simplify the process of information transfer and save time, as it is widely known to representatives of certain professions. Slang units are used in media discourse to reduce the style of formal or serious speech or written text to achieve the effect of close contact with an audience.
Keywords: social dialects, media discourse, professional jargon, slang words, lexical units.
