«Молодий вчений» • № 2.1 (78.1) • лютий, 2020 р.
DOI: https://doi.org/10.32839/2304-5809/2020-78.1-7 УДК 37.013



Івасюта О.Б.

Львівський національний університет імені Івана Франка
ЛІНГВОКУЛЬТУРНИЙ ВИМІР КИТАЙСЬКОГО СИМВОЛУ
Анотація. У статті проаналізовано лексико-семантичні та комунікативні аспекти китайських символіч- них одиниць, а також розглядаються їхні екстралінгвістичні (прагматичні, соціокультурні, історичні та психологічні) основи (Ч. Вільямс, В. Ебергард, Г. Морган). Візуальність китайської мови та значна кіль- кість омонімів слугують джерелом символізму (риба як символ багатства і надлишку). Коріння китайської символіки соціокультурне, оскільки історично суспільству була притаманна скритність та стриманість. Використання специфічних соціальних символів є традиційним, створює глибинний рівень спілкування, потенційно багатший на нюанси та відтінки значень. У таксономії Китаю простежується чітка ієрархія: людина, її артефакти та діяльність, природні явища, флора, фауна. З філософських джерел беруть поча- ток найчисленніші символи даосизму (dao).
Ключові слова: символіка, китайський символ, лінгвокультурний, характеристика, етнокультурний, транскультурний.

Постановка проблеми. Процес глобаліза- ції торкнувся багатьох сфер гуманітарно-
го та культурного життя людини і в цих умовах гостро відчувається потреба взаєморозуміння. На перетині мов та культур постають нові цін- ності, зазнають змін етнокультурні особливості народів. На цьому тлі важливим є дослідження символіки як глибинного лінгвокультурного фе- номену. Антропоцентрична природа символів робить їх привабливими в сучасних комуніка- тивно-орієнтованих мовознавчих студіях.
   Актуальність статті визначається, по- перше, ключовим місцем символу в лінгвістич- ній, лінгвокультурній та літературній системах; по-друге, зумовлена недостатнім вивченням символів як мовних одиниць, що реалізують спе- цифіку світобачення окремого етносу.
   Матеріалом статті слугувала вибірка зі словників китайської символіки.
   Мета статті. Головною метою роботи є аналіз лінгвокультурних аспектів та екстралінгвістич- них (прагматичних, соціокультурних, історичних та психологічних) основ китайських символів.
   
Виклад основного матеріалу. Китайський символізм ґрунтується на мовах Китаю, соціумі, філософії і на анімізмі. Китайські мовні знаки   є малюнками, їхня мова є візуальною, тому для китайців  мовні  знаки  є  символами.  Малюнок і письмо в китайській мові перегукуються і пе- ретинаються. Значна кількість омонімів також  є джерелом символізму. Коріння китайської символіки соціокультурне, оскільки історично суспільству була притаманна потаємність і стри- маність. Із соціокультурних причин ще одним джерелом символіки став пейзаж. Отже, в тради- ції Китаю панувало використання специфічних соціальних символів.
   Центральним об'єктом для всієї таксономії Ки- таю є людина в її тілесному існуванні, соціально- му середовищі, з її артефактами та діяльністю. Людині  підкоряються  тварини,  рослини,  небо і земля. Символи  флори і фауни представлені   в китайській традиції різноманітно, флора є більш важливою, ніж фауна, важлива також символіка природних явищ – хмари, дощ, роса, грім. Значна група символів пов'язана із запахом чи смаком.


© Івасюта О.Б., 2020

Із філософських джерел найбільш плідним у сим- волізмі виявився даосизм, дао – шлях, оскільки лише там, де є шлях панує порядок. Релігійна символіка не властива Китаю.
   Символи китайці вважають тонким і багато- гранним способом вираження. У повсякденному житті вони використовують мову символів як другу форму мови, що пронизує їхнє буття та спілкуван- ня, створює глибинний рівень спілкування, потен- ційно багатший на нюанси та відтінки значень.
   Визначаючи специфіку китайських символів, ми спиралися на дослідження відомих сінологів ХХ століття, а саме В. Ебергарда, Ч. Вільямса, Г. Моргана [9; 11; 13]. Звертаючись до першоос- нов китайського символізму, Ч. Вільямс шукає підґрунтя, яке поклало початок існуванню яскра- вих форм у китайській ментальності, і знаходить його в еволюції азійської думки [13].  Відомо,  що впродовж тисячоліть жителям Азії був при- таманний анімізм, тобто одухотворення живих та неживих природних об’єктів. Часто ці духи населяли скелі, дерева та тварин і вважалися душами померлих предків, які дбали про своїх нащадків. Деякі духи були казковими істотами, але, на переконання китайців, усі ці надприрод- ні створіння впливали на людське життя.
   Релігії трансформували давні анімістичні ві- рування: вчення Лао Цзи, Конфуція, а згодом за- позичений в індійців буддизм дали Китаю його вічні ідеали життя та смерті. Китайський сим- волізм, таким чином, ґрунтується і на філософії, і на релігії, і на видозміненому примітивному анімізмі [11, с. 21].
   Уявлення європейців про Китай та китайців мінялися впродовж століть. У часи античності Китай був таємничою країною, про яку було мало відомостей. У середні віки до кінця XVIII сто- ліття було відомо лише, що Китай – величезна країна зі стабільною владою і вишуканими тра- диціями та манерами, і цим європейці захоплю- валися. У Китаї навіть селяни поводяться з гід- ністю і стриманістю, яка в Європі притаманна лише знаті [9].
   У подальшому військова слабкість Китаю пе- ретворила його на жертву колоніальних сил. На початку ХХ століття окремі європейці почали усвідомлювати, що для розуміння Китаю необ- хідним є знання китайської мови, культури та лі- тератури. Саме Р. Вільгельм, котрий був пасто- ром та місіонером в німецькій колонії в Кіачові, зміг завдяки своїм перекладам та оригінальним творам змінити німецьке бачення Китаю лише за два десятиліття. Він був переконаний, що люди на Заході можуть багато запозичити з орі- єнтального способу життя та способу мислення.
   Минуло 100 років, але питання про те, чи мислення китайців відрізняється від способу мислення людини західної цивілізації, все ще відкрите. Як доказ на користь цього твердження деякі вчені наводять саме китайську мову. У ки- тайській мові не існує відмін та дієвідмін. В осно- ві, китайське слово складається з однієї незмін- ної фонеми: існує приблизно 400 таких базових фонем. Дві чи більше фонем можна поєднувати і в такий спосіб формувати нові слова. Північно- китайська мова має чотири тони (тобто кожна базова фонема може вимовлятися чотирма різ- ними інтонаціями з відповідною зміною значен-

ня), і це дає чотирикратне розширення існуючих фонем. І навіть при цьому кількість омонімів за- лишається дуже високою.
   З іншого боку, китайській мові притаманна пев- на граматична скупість у порівнянні із мовами ін- доєвропейської сім’ї, у яких розвинутий складний морфологічний апарат. Наприклад, біля множин- ного числівника іменник в однині («три книга»), чи не вказується граматичний час дієслова, оскільки час дії зрозумілий з контексту («Я є у театрі вчора»). Не виражається також граматичний рід в іменни- ках [9, с. 8]. Така граматична особливість має певні недоліки, оскільки китайську фразу поза контек- стом зазвичай важко зрозуміти.
   Незначна частина китайських знаків – близь- ко 200 – є безпосередніми відображеннями при- родних об’єктів; усі інші є складними знаками. Усі китайські знаки є по своїй суті картинами, тому вони привертають увагу  візуально,  тоді як індоєвропейським мовам притаманне аудіо- сприйняття. Тому для китайців їхні знаки є сим- волами, а не лише способом записування звуків. Донедавна в китайській мові не було окремого слова «символ», для цього використовувалось слово xiang, що означає «малюнок». За К.Г. Юн- гом, слово чи картина (образ) є символічними якщо вони містять у собі більше, ніж можна по- бачити на поверхні [3]. Е. Преторіус стверджує, що в китайській мові «картина і письмо настіль- ки одне з одним перегукуються у змісті та формі, що вони часто повністю взаємопроникні» [9, с. 9]. Лінгвокультурна специфіка китайської мови полягає у притаманності їй великої кількості омонімів, на основі яких утворюються каламбу- ри. Як приклад візьмемо вираз «you yu», який може означати «він має багато/безліч», «у нього у надлишку» (напр. багатств) або ж «ось риба». Тож картина, на якій є риба, – каламбур, і реци- пієнт розуміє, що йому бажають «багатства і над- лишку у всьому». У більшості мов поняття «без- ліч, надлишок» природно виводиться з уявлення
«риба відкладає безліч ікринок»; а в китайській мові достатньо лише фонетичної еквівалентнос- ті. Такі каламбури сприймаються на слух, хоча багато з них апелюють візуально, оскільки якщо каламбури базуються не на мандаринській (висо- ка китайська, мова офіціозу), а на якомусь з діа- лектів, то цю вимову зазвичай важко сприймати. Тому китайці переважно створюють каламбури, що базуються на зоровому сприйнятті [9, с. 10].
   В. Ебергард, відомий дослідник китайської культури та символіки, підкреслює, що китай- ським мовцям історично була притаманна таєм- ничість, небажання відкрито говорити про те, що мали на увазі, і ця риса, маючи соціокультурне коріння, у мові відобразилася у складній сим- волічно-метафоричній системі [9]. Європейські мандрівники й місіонери, які відвідували Китай у 16-18 століттях, описували китайців як людей
«старих», тобто, спокійних і суворих у своїй му- дрості, але «позбавлених» життя.
Те, що європейські мандрівники сприймали як
«позбавленість» життя, було крайньою стриманіс- тю та скритністю, оскільки китайці завжди були змушені зважати, як інші відреагують на будь- яку озвучену думку. Так сформувалося суспіль- ство, яке використовувало символічні форми і спо- соби вираження. Це підкріплювалося ритуалами,

щоб максимально інтегрувати людину у громаду з її порядком та моральністю [4; 9]. Цікаво відзна- чити, що до недавнього часу в китайській мові не було слів на позначення «свободи, волі» в політич- ному чи філософському сенсі. Слово «цзи ю», що досі використовується для позначення «свободи», означає «бути на самоті», «бути залишеним на- одинці», і воно має негативне забарвлення [11].
   Якщо спробувати класифікувати об'єкти, які китайці використовують в якості символів у різ- них групах, результати є цікавими. Найбільш важливим об'єктом, центральним для всієї таксо- номії, виявляється людина: людина в її тілесному існуванні, і в її соціальному середовищі, а також її артефакти, те, що вона робить. Це відповідає основним принципам китайського світогляду, лю- дина – основна істота в цьому світі. Людині підко- ряються тварини, рослини, навіть небо і земля [1].
   У царстві живої  природи, тваринні символи  є більш важливими, ніж рослинні. Проте, симво- ли домашніх тварин не фігурують так часто, як диких. Тварини розглядалися амбівалентно – ба- гато з них загрожують людині фізично і мають властивості, якими людина захоплюється. Що ж до аналізу сновидінь у китайській культурі, сим- воли бика, свині чи домашньої птиці зустрічають- ся рідко [11]. Що стосується рослин, то майже всі дерева і чагарники мають значення у повсякден- ному житті, як важливі джерела фруктів, сирови- ни для парфумерії або ж будівельного матеріалу. Тому символіка флори займає значне місце в сис- темі китайських символів. Це стосується природ- них явищ, таких як хмари, дощ, роса, грім, які справляли глибоке враження на людину [11].
   Важливий концепт dao – «принцип», «причи- на» – має багато рівнів сенсу, і саме від одного   з них розвинувся і поширився даосизм. Це над- звичайно вагоме змістовне поняття у китайській культурі бере свій початок від спостереження природи. Після проливних  дощів  у  глинистих і лісистих районах Північного Китаю утворюва- лися болота, через які неможливо було пройти; лише тоді і там, де було прокладено шлях (дао), панував «порядок на землі» [12].
   Більшість із китайських  символів  пов’язані з предметами та явищами, які можна спостеріга- ти візуально, і їх можна позначити як формальні символи. Часто, однак, китайські слова познача- ють поняття, які символізують фонетично еквіва- лентні речі наприклад, fu = удача, і fu = кажан; таким чином, кажан символізує удачу. У такому випадку ми можемо говорити про фонетичні або аудіо символи [9, с. 13].
   Інша група символів пов'язана із запахом чи смаком. Як стверджують вчені, лише нещодав-


но стало очевидним, наскільки важливим для китайців є дотик [9, с. 10]. Цю останню групу символів можна назвати якісними символами. Певні властивості приписують об'єктам, особли- во, тваринам і птахам (наприклад, орел, як вва- жають, зберігає свою силу до глибокої старості) [11]. Більшість  китайських  символів  пов'язані з цими основними темами, оскільки вони мали значення в їхньому повсякденному житті. Вони відображали глибинні бажання – прожити довге і здорове життя, досягти високого громадянсько- го і соціального становища і мати дітей (синів).
   У традиційному китайському суспільстві були вагомі причини бажати народження саме синів. Після смерті батька, сини піклувалися про сім’ю, вони дбали про те, щоб покійний батько отримав усі необхідні знаки уваги, позаяк він перетво- риться на одного з «голодних духів». Китайський чоловік в традиційному суспільстві не міг собі уявити нічого жахливішого, ніж померти, не за- лишивши сина чи синів. Це одна з причин, чому було дозволено багатоженство (до 1928); хоча ця практика ніколи не була поширена, і лише за- можні могли дозволити собі утримувати декілька дружин. Для бідних виходом було взяти на вихо- вання хлопчика з родини, племінника [9, с. 13].
   Для китайської культури, на відміну від захід- ної цивілізації, не властива велика кількість ре- лігійної та мистецької символіки. Їхня символіка переважно соціальна, наприклад, якщо європейці дарують другові чи родичеві квіти, то китайці не- суть вазу, декоративний таріль або вишитий гама- нець, який буде прикрашений символами [4; 12].
   Символи висловлюють те, що можна пере- дати і словами, але в таких ситуаціях китайці вважають, що слова надто примітивні, символ набагато тонший. Лише якщо оглянути і ви- вчити подарунок можна відшукати два або три символічні знаки, що вкажуть, які саме «хороші побажання» передаються. Те ж саме стосується поведінки в суспільстві. Використання символів у повсякденному житті може створювати певну напругу, бо співрозмовник може бути достатньо проникливим, щоб зрозуміти сенс символів, або ж їхнє розуміння буде лише частковим [9].
   Висновки і пропозиції. Отже, можемо зро- бити висновок, що лінгвокультурний вимір ки- тайських символів полягає у значній апроксі- мації мови та культури. Символічне багатство китайської лінгвокультури випливає із лінгвіс- тичних особливостей, а саме розвиненої омонімії, на основі якої розвинувся символічний рівень комунікації. Додатковим фактором символічнос- ті мови є граматична скупість та специфіка ки- тайського правопису.

Список літератури:
1. Ледже Дж. Конфуций. Сто великих людей мира: Зороастр. Будда. Конфуций. Магомет. Київ : МП «Муза», 1991. С. 71–116.
2. Лотман Ю.М. Символ в системе культуры. Ученые записки Тартуского гос. ун-та, 1997. 145 с.
3. Юнг К.Г. Человек и его символы. Санкт-Петербург : Б.С.К., 1996. 651 с.
4. Энциклопедия символов, знаков, эмблем / В. Андреева, В. Куклев, А. Ровнер. Москва : Локид-миф, 2000. 576 с.
5. Becker U. The Continuum Encyclopedia of Symbols / Udo Becker. New York; London: Continuum, 2000. 345 p.
6. Bruce-Mitford M. Signs & Symbols: An Illustrated Guide to Their Origins and Meanings / M. Bruce-Mitford. London : Dorling Kindersley Ltd, 2008. 352 p.
7. Chevalier J. The Penguin Dictionary of Symbols / J. Chevalier, A. Cheerbrant. London : Penguin Books Ltd, 1996. 1174 p.
8. Cirlot J.E. A Dictionary of Symbols / J.E. Cirlot. London : Routledge & Kegan Paul Ltd, 2001. 528 p.
9. Eberhard W. A dictionary of Chinese symbols / W. Eberhard. London : Routledge & Kegan Paul Ltd, 1986. 332 p.

10. Labov W. The boundaries of words and their meanings / W. Labov // New ways of analysing variation in English / Ed. by J. Fishman. Washington: Georgetown Un. Press. 1973. P. 340–373.
11. Morgan H.T. Chinese Symbols and superstitions / H.T. Morgan. South Pasadena, California, 1942. 192 p.
12. The World Book Encyclopedia (International) USA in 22 v. / World Book, Inc. 1994. V. 3; V. 12; V. 18; V. 19.
13. Williams C.A.S. Outlines of Chinese Symbolism and Art Motives / C.A.S. Williams. New York : Tuttle Publishing, 2006. 384 p.
References:
1. Ledzhe J. (1991). Konfucii [Conficius]. Sto velikikh liudei mira: Zoroastr. Budda. Konfucii. Magomet.  Кyiv:    МP «Muza», pp. 71–116.
2. Lotman Yu.М. (1997). Simvol v sisteme kultury. [Symbol in the system of culture]. Uchyonyie zapiski Tartusskoho universiteta. Тartu, 145 p.
3. Yung K.G. (1996). Chelovek i ego simvoly [A man and his symbols]. SPt.: B.S.К., 651 p.
4. Encyklopedia simvolov, znakov, emblem [Encyclopedia of symbols, signs, emblems]. V. Andreeva, V. Kuklev,    А. Rovner. Мoscow: Lokid-Mif, 2000. 576 p.
5. Becker U. The Continuum Encyclopedia of Symbols / Udo Becker. New York; London: Continuum, 2000. 345 p.
6. Bruce-Mitford M. Signs & Symbols: An Illustrated Guide to Their Origins and Meanings / M. Bruce-Mitford. London: Dorling Kindersley Ltd, 2008. 352 p.
7. Chevalier J. The Penguin Dictionary of Symbols / J. Chevalier, A. Cheerbrant. London: Penguin Books Ltd, 1996. 1174 p.
8. Cirlot J. E. A Dictionary of Symbols / J.E. Cirlot. London: Routledge & Kegan Paul Ltd, 2001. 528 p.
9. Eberhard W. A dictionary of Chinese symbols / W. Eberhard. London: Routledge & Kegan Paul Ltd, 1986. 332 p.
10. Labov W. The boundaries of words and their meanings / W. Labov // New ways of analysing variation in English / Ed. by J. Fishman. Washington: Georgetown Un. Press. 1973. P. 340–373.
11. Morgan H.T. Chinese Symbols and superstitions / H.T. Morgan. South Pasadena, California, 1942. 192 p.
12. The World Book Encyclopedia (International) USA in 22 v. / World Book, Inc. 1994. V. 3; V. 12; V. 18; V. 19.
13. Williams C.A.S. Outlines of Chinese Symbolism and Art Motives / C.A.S. Williams. New York: Tuttle Publishing, 2006. 384 p.




Ivasyuta Olena
Ivan Franko National University of Lviv
LINGUOCULTURAL DIMENSION OF THE CHINESE SYMBOL
Summary. The article deals with the linguocultural specificity of Chinese symbolism based on the anthropo- logical approach. Chinese symbolism is unique in view of its being a part of the language and culture simul- taneously. An attempt has been made in the article to investigate the contextual and communicative poten- tial of Chinese symbols. Symbols under investigation are of two basic types: archetypal and ethnocultural. The analysis, based on the works of such scholars as: W. Eberhard, H.T. Morgan, U. Becker, M. Bruce-Mit- ford, J. Chevalier, J.E. Cirlot, proves that a direct correlation between symbols and concepts in Chinese cul- ture should be regarded as that of paramount importance when represented to the Western reader through works of fiction. Thus, the article also considers the difficulties of transcultural perception of Chinese symbols. The linguocultural analysis of Chinese symbolism has revealed its origin, characteristics, and modifications. Its foundation is sociocultural; the human being is the central figure of Chinese symbolic taxonomy. Animals, plants, even the sky and earth are subjected to the man. Flora, fauna and philosophy are well represented in Chinese symbolism. Symbols are rooted in both religious and secular traditions, in Chinese philosophy and nature; their sources are myth and history alike. Visual nature of the Chinese language and a large number of homonyms serve as another important source of symbolism (fish is wealth and prosperity). Symbols are inter- connected by means of associative-and-semantic ties. The concept and symbol of Dao appears to be one of the most powerful, it generates senses on multiple levels and the philosophical and religious tradition of Daoism (Taoism) has originated from it. According to F. Lessing, the “symbolic language” of the Chinese is the second form of language that permeates their existence and communication, creating a second deeper level of commu- nication, potentially stronger than ordinary language, richer in nuances and shades of meaning.
Кеуwords: symbolism, Chinese symbol, linguocultural characteristics, ethnocultural, transcultural.


