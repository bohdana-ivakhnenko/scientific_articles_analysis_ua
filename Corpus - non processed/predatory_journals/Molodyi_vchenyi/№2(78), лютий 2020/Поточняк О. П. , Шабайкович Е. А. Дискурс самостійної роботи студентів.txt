	«Молодий вчений» • № 2.1 (78.1) • лютий, 2020 р.

DOI: https://doi.org/10.32839/2304-5809/2020-78.1-20 УДК 811.111
Поточняк О.П., Шабайкович Е.А.
Львівський національний університет імені Івана Франка
ДИСКУРС САМОСТІЙНОЇ РОБОТИ СТУДЕНТІВ
ЯК ВАЖЛИВОГО ФАКТОРУ ОПТИМІЗАЦІЇ НАВЧАЛЬНОГО ПРОЦЕСУ З ІНОЗЕМНИХ МОВ У СВІТЛІ НОВИХ ТЕОРІЙ І ПРАКТИК
Анотація. У статті розглядається організація самостійної роботи студентів, як головного фактору підви- щення ефективності викладання іноземних мов на гуманітарних факультетах. Ефективність самостійної роботи студентів залежить не лише від їхніх особистих якостей, але й значною мірою від рівня сформова- ності у них умінь та навичок самостійної роботи, від успішного керівництва цим видом навчальної діяль- ності та від ефективної системи контролю. Самостійна робота не може залишатися надалі лише доповне- нням до аудиторної роботи студентів. Вона повинна стати головним чинником самостійного, послідовного та цілеспрямованого набуття студентами знань, допомагати самостійно вирішувати поставлені завдання та долати труднощі, котрі з’являються у процесі навчальної діяльності. Викладене вище лягло в основу створення нової структурно-функціональної концепції викладання іноземних мов на гуманітарних фа- культетах. Апробація розробленої методики підтвердила її ефективність.
Ключові слова: концепція викладання, самостійна робота, апробація, експериментальна робота, ефективність навчання.


Постановка проблеми.  Процес європей- ської  інтеграції  дедалі  помітніше впливає
на всі сфери життя нашої держави, не оминув він і вищої освіти. Україна чітко визначила орієнтири входження в освітній та науковий простір Європи, здійснює модернізацію освітньої діяльності у кон- тексті європейських вимог. Хоча проблема навчан- ня іноземних мов на сучасному етапі активно розро- бляється в Україні, однак завершеної оптимальної моделі навчання поки що немає. Досліджуються окремі дискурсознавчі та текстолінгвістичні аспек- ти проблеми, а саме, робота над текстами фахового спрямування, система кредитно-модульного кон- тролю, організація самостійної роботи студентів, розробляються програми для дистанційного на- вчання тощо. Проте існувала необхідність у ство- ренні  цілісної  комплексної  системи  навчання на

базі нової концепції викладання  іноземних  мов. Її запровадження вимагало детального переосмис- лення навчальних програм та існуючих методик  з метою вдосконалення курсу «Іноземна мова на гуманітарних факультетах університету».
   Аналіз останніх досліджень і публікацій. Головна проблема  викладання  іноземних  мов у світлі нових теорій і практик полягає у ство- ренні оптимальної, завершеної системи навчан- ня, обов’язковими компонентами якої, є як ауди- торна, так і самостійна робота студентів. Лише чітка взаємодія обох компонентів дозволить до- сягнути у процесі навчання бажаних результа- тів. У публікаціях останніх десятиріч висвітлю- ються здебільшого загальні аспекти проблеми, вирішуються окремі важливі питання методики викладання іноземних мов [1; 3–4].


© Поточняк О.П., Шабайкович Е.А., 2020



   Виділення не вирішених раніше частин загальної проблеми. Постійно розробляються та апробуються на практиці різноманітні форми підвищення ефективності викладання, однак, наявні методики вимагають ще детального до- слідження та доповнення. Важливо, наприклад, експериментально встановити, як оптимально використати такий недостатньо керований, а тому малоефективний фактор, як самостійна ро- бота студентів для підвищення результативності навчального процесу в цілому, які форми та ме- тоди самостійної роботи є найпродуктивнішими в умовах нової концепції викладання, а також дослідити психологічні аспекти самостійної нав- чальної діяльності студентів та визначити шля- хи її оптимізації. З метою її вдосконалення, важ- ливо відібрати та належним чином організувати також навчальний матеріал, яким студент може оволодіти самостійно.
   Головною метою статті є визначення місця  і ролі самостійної роботи студентів у загальній системі навчання, а також дослідження шляхів її оптимізації. Самостійна робота студентів, форми і методи її вдосконалення не знайшли належно- го висвітлення у публікаціях фахових збірників. Тому організація навчального процесу на базі ці- лісної комплексної багатоаспектної системи на- вчання потребує певного дослідження.
   Виклад основного матеріалу. Ефектив- ність навчання, як відомо, залежить від раці- онального управління навчальним процесом. Оскільки процес навчання здійснюється не лише на аудиторних заняттях, але й в умовах самостійної роботи студентів, то управління по- винно охоплювати всі ланки навчальної діяль- ності студентів. В аудиторній роботі навчальна діяльність студентів здійснюється безпосеред- ньо за участю викладача, керівництво позаау- диторною самостійною роботою проходить опо- середковано на базі відповідно підготованих чи відібраних викладачем матеріалів, курсів дис- танційного навчання, комплексів навчальних програм та тестів для контролю знань студентів. Ефективність самостійної роботи студентів зале- жить не лише від їхніх особистих якостей, тобто від наполегливості, старанності, організованості, бажання вчитися, їхніх мовних здібностей, але  й значною мірою від рівня сформованості у сту- дентів вмінь та навичок самостійної роботи, від успішного керівництва цим видом навчальної діяльності та від ефективної системи контролю. Як підтверджує практика навчання, як одне, так і друге є слабким місцем навчального процесу   з іноземних мов у ВНЗ.
   У сучасній системі навчання передбачається формування певних видів навчальної діяльності студентів, які забезпечують професійно орієнто- вані міжкультурні, комунікативні, соціокультур- ні, фахові та навчальні компетенції. Особливо важливим є набуття навичок самостійної роботи, вміння використовувати у самостійній навчаль- ній діяльності отримані лінгвістичні та соціо- культурні знання, а також вміння самостійно вибирати відповідні стратегії навчання та здій- снювати самоконтроль і оцінку розвитку власної мовленнєвої компетенції. Навчальне наванта- ження студентів встановлюється у академічних кредитах та передбачає фронтальні заняття під

керівництвом викладача, самостійну навчаль- ну діяльність студентів та індивідуальну роботу викладача зі студентами. Співвідношення ау- диторної та самостійної роботи є різним у вищих навчальних закладах, а саме: 50%:50%, 60%:40% або 40%:60%, що вимагає детальніших дослід- жень. Якщо кредит – це обсяг навчального часу (аудиторного, індивідуального, самостійного), відведеного на засвоєння конкретного науково обґрунтованого та відібраного навчального мате- ріалу, то модуль – це певна завершена та зафік- сована частина курсу з навчальної дисципліни, яка оцінюється рейтингово-модульною оцінкою, тобто сумою балів, які отримує студент за вико- нання визначених кредитно-модульною програ- мою контрольних завдань, самостійних та індиві- дуальних робіт, тестів та інших видів навчальної діяльності. Матеріал для засвоєння, який опра- цьовує студент під керівництвом викладача чи самостійно, містить: а) лексико-граматичний ас- пект; б) фаховий аспект; в) академічне мовлення; г) культурологічний аспект. У відповідності з цим оцінювання знань студентів з навчального про- цесу здійснюється комплексно за 100-бальною системою та включає: 1) навчальні матеріали підручника чи програм; 2) академічне мовлен- ня; 3) самостійне читання; 4) біжучі контрольні роботи чи тести; 5) модульний тест; 6) активність студента на занятті та його прагнення досягти належного рівня знань з іноземної мови. Важли- вого значення ми надаємо самостійному набуттю студентами нових знань, а також їхньому вико- ристанню в інших мовних ситуаціях.
   У самостійній навчальній діяльності студен- тів важливо виділити три компоненти: 1) індиві- дуальне опрацювання навчальних програм, по- сібників, методичних розробок, літератури для самостійного читання, серій вправ, забезпечених засобами самоконтролю; 2) самостійне навчання через комп’ютерні навчальні програми, програми дистанційного управління, серії навчальних тестів і тестів для біжучого та рубіжного контролю знань студентів; 3) індивідуальне використання фонома- теріалів для розвитку навичок аудіювання.
   Перший компонент, або самостійна робота над друкованими навчальними матеріалами, розглядається у методиці викладання іноземних мов лише як доповнення до аудиторної роботи. Метою його є закріплення опрацьованого в ау- диторії навчального матеріалу, що досягається шляхом виконання комплексів лексико-грама- тичних вправ,  вивчення граматичних правил, а також через самостійне читання (з повним, чи з загальним розумінням змісту прочитаного). Такий підхід до організації навчального проце- су вимагає суттєвих змін, оскільки самостійна робота не може надалі залишатися лише допо- вненням до аудиторної роботи студентів. Вона повинна стати головним чинником самостійного, послідовного та цілеспрямованого набуття сту- дентами знань, допомагати їм самостійно вирі- шувати поставлені завдання та долати труднощі, які з'являються в процесі навчальної діяльності. Другий та третій компоненти є недостатньо вивченими. Свого вирішення чекає також ряд проблем, пов'язаних з розробкою та використан- ням комп’ютерних програм та широкого спектру фономатеріалів у самостійній роботі студентів,



їхня органічна інтеграція у загальну структуру курсу, дозування різних видів навчальної діяль- ності студентів, самостійний контроль виконаної навчальної роботи з метою її корекції та багато інших. Хоча навички самостійної роботи, певною мірою, формуються самі по собі в процесі нав- чальної діяльності, однак, як свідчать спостере- ження, стихійно сформовані вміння та навички потребують суттєвої корекції.
   Викладене вище дозволило розробити струк- турно-функціональну модель нової концепції викладання іноземних мов на гуманітарних факультетах університету. Вона являє собою певний комплекс взаємопов’язаних компонен- тів та  дозволяє  розглядати  процес  навчання  у їхньому синтезі. Кожен компонент моделі має чітко визначену мету та конкретний зміст. Отже діяльність всіх компонентів моделі носить не- залежно взаємопов’язаний характер, де кожен   з компонентів вирішує свої завдання і водночас спрямований на досягнення кінцевої мети на- вчання, тобто – на формування у студентів вмінь та навичок читання, аудіювання, мовленнєвої діяльності та письма. Виконання завдань може перевірятися викладачем або самим студентом, тобто реалізуватися шляхом усного або тестового контролю, чи самоконтролю. У середньому два рази на семестр проводиться модульна перевір- ка опрацьованого матеріалу з фіксацією у балах отриманих результатів.
   Висновки і пропозиції. Апробація розро- бленої кафедрою нової комплексної концепції викладання іноземних мов на гуманітарних фа-

культетах підтвердила її ефективність. Було від- значено, що вона забезпечує студентам цілеспря- моване набуття знань, формує вміння та навички усіх видів мовленнєвої діяльності, а викладачеві дає можливість раціонально, безпосередньо чи опосередковано, керувати навчальним процесом. Проте апробація розробленої системи навчання виявила також ряд моментів, котрі вимагають свого вирішення. До них можна віднести різну кількість навчальних кредитів і, відповідно, мо- дулів на гуманітарних факультетах університе- ту. Курс з іноземної мови повинен мати однакову сітку годин на аудиторну, індивідуальну та само- стійну роботу, ту ж саму кількість кредитів та мо- дулів, та відповідний об’єм навчального матері- алу з урахуванням специфіки факультету. Слід створити також банк різноманітних навчальних програм для самостійного формування навичок різних видів мовленнєвої діяльності і відповідно мати належну технічну базу для реалізації роз- робленої концепції.
   Апробація розробленої концепції довела, що в процесі навчання забезпечується послідовність та систематичність у роботі студентів, що є важ- ливою передумовою підвищення їхнього рівня знань. Цілеспрямована та дозована навчальна діяльність, котра охоплює як аудиторну, так і ін- дивідуальну та самостійну роботу, застосування аудіо– та відеоматеріалів, використання додат- кової літератури та матеріалів для самоконтро- лю є важливими факторами позитивного впливу на навчальний процес, що сприяє формуванню стійкої мотивації у вивченні іноземних мов.

Список літератури:
1. Ніколаєва С.Ю. Загальноєвропейські рекомендації з мовної освіти: вивчення, викладання, оцінювання. Київ : Ленвіт, 2003. 273 с.
2. Амеліна С.М., Азоліні Л.С. та ін. Рамкова Програма з німецької мови для професійного спілкування для вищих навчальних закладів України. Київ : Ленвіт, 2006. 90 с.
3. Демченко О. Дидактична система організації самостійної роботи студентів. Рідна школа. Kиїв. 2006. № 5. С. 68–70.
4. Літвінчук С.Б. Сучасні підходи до організації самостійної роботи студентів у вищій школі. Наукові праці. Серія : Педагогіка. 2012. Випуск 146. Том 158. С. 66.
5. Поточняк О.П., Шабайкович Е.А. Самостійна робота як важливий компонент навчальної діяльності студен- тів на гуманітарних факультетах. Zbior raportow naukowych. “Pedagogika. Współczesne tendencje w nauce i edukacji” (30.10.2016 – 31.10.2016). Krakow, 2016. S. 76–80.
References:
1. Zahalnoevropeiski rekomendatsii z movnoyi osvity: vyvchennia, vykladannia, otsiniuvannia. Nauk. red.
S. Nikolaieva. Kyiv: Lenvit, 2006. 90 s.
2. Amelina S.M., Azolini L.S. ta in. Ramkova Prohrama z nimeckoyi movy dlia profesiynoho spilkuvannia dlia vyshchykh navchalnykh zakladiv Ukrainy. Kyiv: Lenvit, 2006. 90 s.
3. Demchenko O. Dydaktychna systema orhanizacii samostiynoyi roboty studentiv. Ridna shkola. Kyiv. 2006. No 5. S. 68–70.
4. Litvinchuk S.B. Suchasni pidkhody do orhanizacii samostiynoyi roboty studentiv u vyshchiy shkoli. Naukovi prazi. Seriya: Pedahohika. 2012. Vypusk 146. Tom 158. S. 66.
5. Potochniak O.P., Shabaikovych E.A. Samostiyna robota studentiv yak vazhlyvyi komponent navchalnoyi diyalnosti studentiv na humanitarnykh fakultetakh. Zbior raportow naukowych. “Pedagogika. Współczesne tendencje w nauce i edukacji” (30.10.2016 – 31.10.2016). Krakow, 2016. S. 76–80.


Potochniak Oksana, Shabaikovych Evelina
Ivan Franko National University of Lviv
DISCOURSE OF THE STUDENTS’ SELF-LEARNING
AS AN IMPORTANT FACTOR OF TEACHING FOREIGN LANGUAGES IN THE CONTEXT OF NEW THEORIES AND PRACTICES
Summary. The article deals with the organization of the students’ self-study activities as the main factor    in enhancing the effectiveness of teaching foreign languages at the Humanities’ faculties of the universities. The authors are convinced that effectiveness of the students’ self-study practice depends not only on their per- sonal characteristics but mainly on the level of the students’ skills in self-study developed by the teacher and the effectiveness of the control-and-testing system. The current teaching practice has proven that the students’ self-learning activity cannot serve only as an additional educational practice; it should become the main factor in the sustainable and purposeful work of the students in the process of mastering foreign languages. The De- partment of Foreign Languages for Humanities of Ivan Franko National University of Lviv has worked out a new complex concept of teaching foreign languages at the Humanities’ faculties of the university. The practical approbation of the concept has proven its effectiveness. The new approach ensures the students’ purposeful learning foreign languages, forms their language skills, and gives the teachers more possibilities to improve the teaching process. However, it has revealed also problems that need further solution, namely: different quantity of educational credits and modules at different faculties, hence different number of academic hours for classroom, individual, and self-study activities. Of great importance are special professional components of the educational process in foreign languages determined by the specific character of professional training at different faculties. It is relevant to create a data bank of educational sources and materials for self-mastering different types of language skills, which requires the necessity of forming the corresponding technical basis  to ensure further successful implementation of the new structural-and-functional concept of teaching foreign languages at the Humanities’ worked out in the university.
Keywords: concept of teaching, self-study, approbation, experimental work, effectiveness of teaching.
