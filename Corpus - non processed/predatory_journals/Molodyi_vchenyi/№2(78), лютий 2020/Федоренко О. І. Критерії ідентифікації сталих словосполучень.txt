«Молодий вчений» • № 2 (78) • лютий, 2020 р.
DOI: https://doi.org/10.32839/2304-5809/2020-2-78-39 УДК 811.111.’34(075.8)



Федоренко О.І.

Львівський національний університет імені Івана Франка
КРИТЕРІЇ ІДЕНТИФІКАЦІЇ СТАЛИХ СЛОВОСПОЛУЧЕНЬ
Анотація. У статті робиться спроба висвітлити лінгвістичні особливості англійських сталих дієслівно- іменникових сполучень (СДІС) типу make a joke, have a look, give a smile у порівнянні із вільними спо- лученнями та встановити критерії їх ідентифікації. Декотрі дослідники вважають, що іменні компоненти СДІС повинні містити компонент дії у своїй структурі, що робить їх предикативними іменниками; у віль- них сполученнях іменник позбавлений предикативної функції. Існують також спроби розмежувати СДІС та вільні сполучення на основі лінгвістичних тестів, що перевіряють предикативні властивості номіна- тивних компонентів цих сполучень та часткову семантику широкозначних дієслів. Заміна СДІС кореля- тивним монолексемним дієсловом є загальновідомим тестом для визначення даного типу конструкцій. Однак усі ці тести мають винятки. СДІС походять від вільних сполучень, а починаючи з середньоанглій- ського періоду еволюціонують у напрямі все більшої стійкості. Можна простежити різні ступені цього руху до абсолютної цілісності (як семантичної, так і формальної). Саме незавершеністю даного процесу можна пояснити суперечливу природу СДІС.
Ключові слова: вільні сполучення, ідіоми, сталі дієслівно-іменникові сполучення, предикативні іменники, широкозначні дієслова.

       Постановка проблеми. Актуальною про- блемою сучасного мовознавства є дослід-  ження лексичної сполучуваності слів та різних видів словосполучень. Посилення зацікавленості проблемами лексичної сполучуваності пов’язане з появою нових мовознавчих теорій, зокрема кор- пусної лексичної граматики (corpus-based lexico- grammar, lexical grammar), граматики мовних шаблонів (патернів) (pattern grammar), емер-
гентної граматики (emergent grammar).
   Аналіз останніх досліджень і публікацій. Засновник лексичної граматики Дж. Сінклер розрізняє дві моделі мови: принцип відкритого вибору (open choice principle) та принцип ідіома- тичності (idiom principle) [5, c. 109]. Лексичність мови він порівнює з комбінаторикою фонем на фонологічному рівні. На думку дослідника, по-

слідовність фонем навіть у довгих словах чи лан- цюжках слів зберігається у вербальній пам’яті мовців та відтворюється як одне ціле, і ця послі- довність не є результатом вибору окремих фонем, поєднуваних заново кожного разу, коли вимов- ляємо слово. Результати аналізу корпусу текстів доводять, що певним сполученням лексем також властива  сталість  вживання,   повторюваність в однаковому складі. Такі сполучення набагато частотніші на противагу вільним конструкціям, які є результатом відкритого вибору лексем і ви- ступають виразниками відкритої моделі мови, яка є другорядною моделлю (secondary model), оскільки інший принцип, принцип ідіоматичнос- ті, домінує.
   Стійкість сполучення ґрунтується на об- меженнях у виборі складових компонентів


© Федоренко О.І., 2020

та використанні сполучення в готовому вигляді. У порівнянні з вільними сполученнями стійкі звороти – це готові до вжитку формули. Для по- значення стійких мовленнєвих утворень викорис- товуються такі різноманітні терміни, як, напри- клад: формули, фраземи, штампи, кліше, стійкі словесні комплекси, усталені вирази, стандарти- зовані сполучення, комунікативні стереотипи; collocations, clichés, fixed expressions, formulaic sequences, phrasemes, lexical chunks, lexical phrases, multi-word units, pre-assembled patterns, prefabricated patterns, formulae, routines тощо. Підраховано, що близько 80% мовного матеріа- лу – це певні форми усталених виразів [3, c. 102]. Виділення невирішених ранішечастин загальної проблеми. Аналіз останніх дослід- жень і публікацій доводить, що розмежування вільних та сталих (стійких) сполучень може бути проблематичним. Так, дієслівно-іменникове спо- лучення crack a joke зазвичай кваліфікується як стале сполучення (non-free phrase, collocation), оскільки дієслово crack специфічно сполучається з іменником joke, а сполучення tell a joke та make a joke кваліфікуються як вільні сполучення (free phrases). Однак, за результатами корпусного до- слідження, дієслова crack, tell та make сполуча- ються з joke із значною частотністю; іменник joke сполучається з обмеженою кількістю дієслів; ді- єслова crack, make та tell не є вільним вибором (free choice); їх вибір зумовлений стійкістю спо-
лучення [4, c. 9–10].
   Мета статті. Головною метою цієї статті є окреслити лінгвістичні особливості сталих дієс- лівно-іменникових сполучень (СДІС) типу make a joke, have a look, give a smile у порівнянні із вільними сполученнями та встановити критерії їх розмежування. СДІС функціонують як синте- тичні дієслова і посідають особливе місце серед номінативних засобів сучасної англійської мови як високочастотні одиниці. Зростання частотнос- ті даних утворень пояснюють розвитком елемен- тів аналітизму та тенденцією до номіналізації.
   Виклад основного матеріалу. Декотрі до- слідники вважають, що іменні компоненти СДІС повинні містити компонент дії у своїй структурі, що робить їх предикативними іменниками. Пред- икативний іменник позначає дію або стан, а від- так лише девербативні іменники можуть мати предикативну функцію. У вільних сполученнях іменник позбавлений предикативної функції. Так, коли іменник cut має абстрактне значен- ня “зниження, зменшення”,  конструкція  make a cut функціонує як СДІС, оскільки абстрактні іменники містять компонент дії у своїй семан- тичній структурі, що робить їх предикативними іменниками; коли ж cut позначає фактитивний об’єкт “розріз”, “різана рана, поріз”,  make a cut  є вільним сполученням, оскільки cut не містить семи дії за визначенням, а відтак і не може нада- вати предикативної сили широкозначному дієс- лову [1, c. 55–56]. Іменники bend, crack, opening, incision, сполучаючись із дієсловом make також утворюють і СДІС, і вільні сполучення [1, c. 55].
   Cполучення з девербативними іменниками становлять основну частину СДІС, однак цей принцип має винятки. Спостережено, що імен- ники типу report, joke, account, будучи семан- тично первинними стосовно дієслів, і познача-

ючи швидше результат дії, аніж дію входять до складу СДІС: make a report, make a joke, make an account, give an account, тоді як девербатив- ні іменники incision, indentation, opening утво- рюють вільні сполучення: make an indentation, make an incision, make an opening . Значну ува- гу привертають конструкції типу make a copy, make a puncture, make a duplicate, які за всіма формальними характеристиками відповідають СДІС, корелюють з монолексемним дієслівним еквівалентом, однак кваліфікуються як вільні сполучення [1, c. 53].
   Існують спроби розмежувати СДІС та вільні сполучення на основі лінгвістичних тестів, що перевіряють предикативні властивості номіна- тивних компонентів цих сполучень та часткову семантику широкозначних дієслів.
   Відповідно до тесту “зевгма” (zeugma test) широкозначні дієслова координують лише пред- икативні іменники, які є номінативними компо- нентами СДІС: The government made minor cuts on welfare and some changes of a largerly symbolic nature. Якщо іменник  належить  до  іншого типу конструкцій, то координація неможлива:
*We made a suggestion and a chair. Предикатив- ний іменник suggestion утворює СДІС, тоді як chair є фактитивним іменником і входить лише у вільні сполучення, тому паралельне коорди- нування іменників suggestion та chair дієсловом make робить речення незмістовним [1, c. 56].
   Заміна СДІС корелятивним дієсловом є за- гальновідомим тестом для визначення даного типу конструкцій. Однак, вільні сполучення та- кож допускають монолексемні кореляти, тоді як декотрі СДІС не мають дієслівних еквівалентів. СДІС make an effort, make way, make a virtue, take an oath не мають дериваційно споріднених дієс- лівних відповідників; відповідні дієслова в про- цесі історичного розвитку вийшли з ужитку або є архаїзмами.
   Предикативний іменник як семантичне ядро СДІС синонімічний цілій конструкції. Цю влати- вість предикативних іменників можна перевіри- ти, замінивши СДІС номінативною фразою: He made a decision and a big admission. → They told me about his decision and big admission. У випад- ку вільних сполучень така трансформація не- можлива, тому що дієслівний компонент є повно- значною лексемою: He made a three-inch cut in my hand. → *They told me about his three-inch cut in my hand [1, c. 57]. Компоненти вільних сполу- чень функціонують як повнозначні одиниці, ма- ють власні синтаксичні і семантичні аргументи, тоді як дієслівні компоненти СДІС, переймаючи семантичні актанти віддієслівного іменника (а точніше корелятивного дієслова) не мають влас- них аргументів [1, c. 57]. В аргументній структу- рі предикатів СДІС спостерігаємо обмін (злиття) аргументів [1, c. 60].
   Твердження про те, що номінативними компо- нентами СДІС можуть бути лише предикативні іменники, викликає заперечення. Предикативні іменники не є необхідною чи достатньою умовою усталеності. Сталі сполучення – це мовні одини- ці, яким властиві постійний склад компонентів, звичність звучання, відтворюваність в готовому вигляді та семантичне членування, характерне для вільних сполучень. Поява стійких виразів

пов'язана з частотністю й повторюваністю ситуа- ції, внаслідок чого сполуки слів перетворюються у стандартні усталені вирази і починають вжива- тися у функції готових формул.
   Конструкції, які за результатами лінгвістич- них тестів, що перевіряють предикативні влас- тивості іменних компонентів, кваліфікуються  як вільні сполучення [1, c. 58–60], зафіксовані   у словниках сталих словосполучень, укладе-  них на основі дослідження великого масиву комп’ютеризованого корпусу текстів: make/ give a cut (Using sharp scissors, make a small cut in the material), make a copy, make a hole, have an alibi тощо (Oxford Collocations Dictionary for Students of English). Номінативними компонентами СДІС можуть бути іменники з конкретним значенням, які позбавлені семи дії за визначенням, напр., make way, take a seat, take place, take root.
   Іменники, які входять до складу СДІС, різ- няться у своїй семантичній структурі. За допо- могою компонентного аналізу вивчені семантич- ні особливості 820 номінативних компонентів СДІС, які можуть позначати:
1) дію (назву дії) (“Ving, action of Ving”) (80):
addition, beating, washing;
   2) разовий вияв дії (“act of Ving”) (230): bite, laugh, look, pull, push, wave;
   3) результат дії (“result of Ving”) (400), при цьому під семою “результату дії” можуть приховуватися: а) “факт звершення дії” (“instance or fact of
Ving”): escape, exaggeration;
   б) “об’єкт або результат дії” (те, на що зверне- на дія) (“thing that is Ven, something Ven”): find;
   в) “результат” (“result or product of Ving”), що може мати різні форми (усну, письмову, щось кон- кретне, матеріальне, речове): cut, announcement;
   4) каузатора дії (неістоту) (“something that Vs”) (10): inducement, indication;
   5) період тривалості дії (“period or interval of Ving”) (30): sleep, swim, walk;
6) стан (“state or condition of Ving”, “feeling”) (50):
delight, satisfaction;
   7) якість, ознаку, характерну особливість (“quality”) (5): form, smell, taste;
   8) здатність (“power or ability”) (5): appeal, attraction, influence.
   У ролі субстантивних компонентів СДСС за- фіксовані також іменники з конкретним значен- ням (10): place, room, root, seat, way.
   Декотрі дослідники пов’язують стійкість сполу- чення з десемантизацією його компонентів. Так, вважають, що у ролі дієслівних компонентів СДІС виступають так звані “делексикалізовані” дієсло- ва (delexical verbs) give, get, make, take, set та інші. У вільних сполученнях ці дієслова вживаються у повному денотативному значенні, реалізують по- вне значення, у сталих сполученнях вони харак- теризуються частковою семантикою [1, c. 60–61]. Очевидна десемантизація дієслівних компонен- тів СДІС не викликає сумнівів у визначенні цих словосполучень як сталих [1, c. 59].
   Таке визначення семантики широкозначних дієслів-компонентів СДІС видається неправомір- ним тому, що семантичне послаблення не могло б бути основою їх ефективної функціональності на морфологічному та синтаксичному рівнях, адже ці дієслова є основними компонентами аналітич- ної морфології та синтаксису. Кожне широкознач-

не дієслово має своє значення, диференційоване щодо значень інших широкозначних дієслів, яке залишається інваріантним як у повнозначному вживанні дієслова  у  вільних  сполученнях, так і у службових функціях. Широкозначність (єври- семія) – це не втрата значення як такого, це ви- сокий ступінь його узагальнення й абстрактності. Контекст або ситуація конкретизують, але не змі- нюють і не елімінують широкого значення слова. Найкращим прикладом широкозначного сло-
ва в англійській мові дослідники вважають імен- ник thing. Внаслідок процесу узагальнення у сучасній англійській мові це слово набуло широ- кого значення ''будь-яка конкретність'', яке зву- жується і конкретизується у мовленнi. Аналогіч- ний процес розширення значення спостерігаємо і в групі дієслів do, get, give, have, make, put, take. Інваріантне значення дієслова make – діяти та- ким чином, щоб отримати результат, виражений у додатку; take вказує на те, що носій процесу вступає з об'єктом у певний асоціативний зв'язок; have озна- чає “бути в асоціативному зв'язку”; give передає ши-
роке значення відчуження дії від її виконавця.
   Дієслівний компонент СДІС звільняється від вираження основного процесуального значення (цю функцію переймає на себе іменник) і виконує предикативні функції, проте може уточнювати різноманітні сторони процесу чи характеристики дії, визначає станове значення, уточнює видові, модальні, аспектуальні характеристики дії, сти- льовий реґістр, напр.: give a push – get a push, have a liking – take a liking, grant forgiveness – forgive.
   Висновки і пропозиції. У висновках з до- слідження слід зазначити, що межі між вільними та сталими сполученнями визначити дуже важ- ко, оскільки між ними є безліч перехідних форм, а вільні сполучення є лише відносно вільними. Абсолютно вільних сполучень не існує, оскільки вільна сполучуваність зумовлюється предметно- логічним змістом слова, напр., прикметник green може сполучатися лише з тими іменниками, що позначають реалії, здатні мати зелений колір.
   СДІС походять від вільних сполучень, які з’явилися у давньоанглійській мові як еквіва- ленти (кальки) латинських конструкцій у дослів- них перекладах. З розвитком мови сполучення проходять три ступені трансформації: 1) вільні сполучення; 2) сталі сполучення; 3) ідіоматичні вирази. Діапазон лексичної сполучуваності може бути представлений у вигляді шкали, на крайніх точках якої розташовані вільні сполучення і ідіо- ми. Між ними розміщуються одиниці, яким влас- тиві різні ступені усталеності. Дієслівно-іменни- кові сполучення перебувають на різних ступенях трансформації; існують сполучення, які досягли третього ступеню розвитку, напр., сполучення take a bath, яке як СДІС має значення “купати- ся”, а як ідіома “втратити гроші”.
   С. М. Сухорольська підкреслює роль діахронно- го аналізу у визначенні статусу СДІС. Якщо взяти до уваги той факт, що структури типу “дієслово + абстрактний іменник” у діахронії співвідносяться з вільними сполученнями, а починаючи з серед- ньоанглійського періоду еволюціонують у напрямі все більшої стійкості, то можна простежити різні ступені цього руху до абсолютної цілісності (як се- мантичної, так і формальної). Саме незавершеніс- тю даного процесу можна пояснити суперечливу



природу СДІС. Це, в свою чергу, зумовило діаме- трально протилежні точки зору на лінгвістичний статус дієслівно-субстантивних сполучень [2, c. 17]. Темпи руху окремих СДІС у напрямку інте- ґрації неоднакові. У синхронному зрізі зазначені аналітичні конструкції мають різний ступінь ці- лісності, що коливається у діапазоні: мінімаль- на–максимальна лексикалізація вихідної струк-
тури [2, c. 19].
   Найнижчий ступінь лексикалізації вияв- ляють CДІС моделі VN – структури з найви- щою мобільністю компонентів.  Марґінальними є структури, в яких лексикалізація зовсім не від- мічена. Серед СДІС моделі VN виділено також структури з максимальною фіксованістю компо- нентів, у яких тенденція до лексикалізації є по- мітною. Це, наприклад, СДІС make haste, take care, для яких у діахронії релевантними були всі типові синтагматичні властивості моделі VN, а результати дослідження їх у синхронному зрізі підтверджують тенденцію до семантичної і фор- мальної цілісності цих сполучень [2, c. 19–20]. Аналіз синтагматичних властивостей аналітич- них структур моделі VvN доводить, що в цілому процес інтеґрації в них заходить значно далі, ніж

у структурах моделі VN. В основі становлення аналітичних структур моделі VN лежить процес стягнення синтаксично вільного словосполучен- ня. В основі формування моделі VvN спостеріга- ється розщеплення дії, вираженої дієсловом, на дієслівну й іменну частини [2, c. 19–20].
   Серед реалізацій моделі VvN виділені такі, що межують із аналітичними лексичними оди- ницями. Це, наприклад, аналітичне сполучення get hold, яке зберігає синтагматичну цілісність, виключаючи вклинення будь-яких модифіка- торів чи залежних елементів, а отже, перебуває у стані стабілізації структури і завершення про- цесу лексикалізації [2, c. 21–22].
   Отож, СДІС – неоднорідні аналітичні струк- тури. Можна виділити ряд послідовних ґрада- цій у напрямку від вільного  словосполучення до аналітичних лексичних одиниць. Якщо фра- зеологічні одиниці  на  сьогодні  добре  вивчені  в теорії фразеології і лексикографії, то велика група стійких сполучень неідіоматичного харак- теру досліджена недостатньо. У перспективі по- дальших пошуків у даному науковому напрямку необхідно установити обсяг проміжних утворень, дати чітку класифікацію цих утворень.

Список літератури:
1. Колпакова Г.Ю. Аспектуальна типологія сталих дієслівно-іменникових словосполучень та монолексемних корелятів у сучасній англійській мові : дис. … канд. філол. наук : 10.02.04. Львів, 2012.
2. Сухорольська С.М. Критерії ідентифікації аналітичних лексичних одиниць. Іноземна філологія. 1987. Вип. 86. С. 16–23.
3. Altenberg B. On the phraseology of spoken English: the evidence of recurrent word combinations / B. Altenberg // Phraseology: Theory, Analysis and Applications / [ed. by A. Cowie]. Oxford : OUP, 1998. P. 102–122.
4. Hunston S. Pattern Grammar. A Corpus-Driven Approach to the Lexical Grammar of English / S. Hunston,
G. Francis. Amsterdam, Philadelphia : John Benjamins, 2000.
5. Sinclair J.M. Corpus, Concordance, Collocation / J.M. Sinclair. Oxford : OUP, 1991.
References:
1. Kolpakova, H.Yu. (2012). Aspektualna typolohiya stalyh diyeslivno-imennykovyh slovospoluchen ta monoleksemnyh korelyativ u suchasniy anhliyskiy movi [Aspectual typology of stable verbo-nominal phrases and monolexemic correlates in Modern English]. Candidate of Philology thesis: 10.02.04. Lviv: Lviv Ivan Franko National University. (in Ukrainian)
2. Sukhorolska, S.M. (1987). Kryteriyi identyfikatsiyi analitychnych leksychnyh odynyts [Crireria of identification of analytical lexical units]. Inozemna Philolohiya, vol. 86, pp. 16–23. Lviv: Lviv Ivan Franko State University. (in Ukrainian)
3. Altenberg, B. On the phraseology of spoken English: the evidence of recurrent word combinations / B. Altenberg // Phraseology: Theory, Analysis and Applications / [ed. by A. Cowie]. Oxford: OUP, 1998. P. 102–122.
4. Hunston S. Pattern Grammar. A Corpus-Driven Approach to the Lexical Grammar of English / S. Hunston,
G. Francis. Amsterdam, Philadelphia: John Benjamins, 2000.
5. Sinclair J.M. Corpus, Concordance, Collocation / J.M. Sinclair. Oxford: OUP, 1991.





Fedorenko Olha
Lviv Ivan Franko National University
CRITERIA FOR THE IDENTIFICATION OF COLLOCATIONS
Summary. The article examines the linguistic features of English fixed verbo-nominal phrases of the type make a joke, have a look, give a smile and free phrases in an attempt to establish some criteria of demarcation between them. Some researchers believe that nominal components in fixed verbo-nominal phrases must con- tain the meaning of action in their semantic structure that makes them predicative nouns; in free combina- tions nouns are deprived of predicative functions. Combinations with deverbative nouns constitute the bulk of fixed verbo-nominal phrases, however, this principle has exceptions. There are also attempts to differentiate fixed verbo-nominal phrases and free combinations on the basis of linguistic tests that examine the predictive properties of their nominal components and partial semantics of their verbal components. Such interpretation of the semantics of the verbal components of fixed verbo-nominal phrases seems inappropriate since semantic weakening cannot account for their effective functioning on the morphological and syntactic levels. Each verb has its own broad meaning which remains invariant both when the verb is used in free combinations and fixed phrases. Broad semantics does not imply the loss of meaning per se, but a high degree of its generalization and abstraction. Replacement of fixed verbo-nominal phrases by corelative monolexemic verbs is a well-known test for this type of structures. However, free combinations also allow monolexemic correlates, whereas some fixed verbo-nominal phrases do not have verbal equivalents. Constructions which according to the linguistic tests that verify predicative properties of their nominal components are qualified as free combinations are fixed in dictionaries of collocations compiled after an extensive study of computerized text corpora. Fixed verbo-nom- inal phrases derive from free combinations, they appeared in Old English as equivalents (calques) of Latin constructions in their literal translation. Diachronically, they are related to free combinations, and since the Middle English period have evolved towards greater stability. It is possible to trace different degrees of this evolution. It is the incompleteness of this process that explains the contradictory nature of such phrases.
Keywords: free phrases, idioms, fixed non-idiomatic phrases (collocations), predicative nouns, verbs with broad semantics.

