«Молодий вчений» • № 5 (81) • травень, 2020 р.
DOI: https://doi.org/10.32839/2304-5809/2020-5-81-94 УДК 821.161.2



Змінчак Н.М.
Одеська державна академія будівництва та архітектури

МІФОЛОГЕМА ВОГНЮ В РОМАНІ ВАЛЕНТИНА ТАРНАВСЬКОГО “ПОРОЖНІЙ П’ЄДЕСТАЛ”
Анотація. У статті подано аналіз світоглядних домінант у художній системі роману Валентина Тарнав- ського “Порожній п'єдестал” через дослідження міфологеми вогню і її модифікації в контексті язичниць- кої та християнської традиції, як і античних міфів, покликаючись на міфокритичний та порівняльний підходи. Мотивна та образна структура міфологеми вогню в романі є різноплановою та відзначається розгалуженістю. Образами, що репрезентують її у романі “Порожній п’єдестал”, є пекельний вогонь, свя- щенний “живородящий” вогонь, купальське багаття, образ-персонаж Змій-Горинич, домна. Літературоз- навчий огляд цих образів дозволяє дійти висновку про амбівалентне розуміння стихії вогню, що засвід- чує складне нелінійне тлумачення світоустрою, відбите у тексті роману. Увагу зосереджено на розкритті логіки розгортання сюжету з проекцією на образ вогню, семантика якого поглиблює філософічний пласт твору й увиразнює художні образи.
Ключові слова: міфологема, інтелектуальний роман, архетип, міфокритика, мандрівний сюжет.

Постановка проблеми. Не буде великим перебільшенням сказати, що як українська,
так і будь-яка інша літературно-художня творчість тісно пов’язана з міфологією. Міфи акумулюють ціннісно-світоглядні орієнтири народу, містять культурно значущу інформацію, яку транслюють за допомогою системи мотивів і символів. Період кінця ХХ століття в українській (і не тільки) істо- рії має наліт драматичності, що серед широкого спектру семантики міфів висуває на перший план саме філософські й морально-психологічні питан- ня. Письменники, вплітаючи у художню канву твору міфологеми чи й цілі сюжетні каркаси міфів, звертаються до таких їх аспектів, що допомагають висвітлити мотивацію вчинків героїв. Яскравим зразком такого типу творів є роман “Порожній п’єдестал” Валентина Тарнавського, наповнений великою кількістю культурних кодів. Літературоз- навчий аналіз міфологеми вогню допоможе роз- крити специфіку метафоричної картини світу про- заїка та розширити розуміння поетики його творів.
   
аналіз останніх досліджень і публіка- цій. Категорія міфологеми у літературознавстві є динамічною. Одна з науково обґрунтованих її дефініцій така: “Міфологема – конкретно-образ- ний, символічний спосіб відображення реальнос- ті – стає своєрідною формулою не лише сприй- няття людиною довкілля  в  усіх  його  вимірах, а й формулою комунікативного символічного засобу встановлення зв’язку з універсальними цінностями, закодованими у міфотворчих ак- тах, засобу гармонізації людини і природи, спо- собу розуміння міфу як ключа до інтерпретації інших культурних явищ” [6, с. 83]. Вона висту- пає мотивом міфу, відсилаючи читача до тих чи інших сюжетів. Система міфологем творить ком- плекс бінарних опозицій сюжету міфологічного та сюжету твору. “Міфологізм – спосіб поетичної реалізації міфу у творах оригінальної літерату- ри. Значення міфу в літературному творі не то- тожне його семантиці у першозразку і залежить від культури епохи, задуму письменника, жанру


© Змінчак Н.М., 2020

твору... Один і той же міфологічний мотив набу- ває у кожній епосі нових значень, служить спо- собом втілення нової проблематики і може часом повністю втратити архаїчний елемент або ж здо- бути нове символічне вираження” [3, с. 452].
   Гастон Башляр не без іронії зазначає: “Ви іс- торик-раціоналіст? Тоді ви знайдете в міфах роз- повіді про відомі династії. Ви лінгвіст? Слова ска- жуть вам все, і всі легенди формуються кругом тих чи інших висловів. Ви соціолог? Тоді в міфах ви знайдете засіб, за допомогою якого в первісній общині лідер перетворюється на Бога” [1, с. 53].
   Інтерпретація міфів існує ще з античних часів. Починаючи з ХІХ ст., виникає напрям міфологіч- на критика, одним з фундаторів якої був Джордж Фрезер. Важливим компонентом міфокритично- го літературознавства стало вчення Зигмунда Фройда. Міф виростає з підсвідомості, основою якої є лібідо. Зимгмунд Фройд називає митця мрійником, який вдається до технік, за допомо- гою яких його фантазії можуть стати цікавими для читачів: “поет пом’якшує характер егоїстич- ної мрії завдяки переробкам та прикриттям і під- куповує нас часто формальним, тобто естетич- ним, виграшем, що він пропонує при зображенні своїх фантазій” [11, с. 115]. Карл Юнґ розвиває вчення про підсвідомість, називаючи міф одним з її головних компонентів. Центральним понят- тям у швейцарського дослідника є наявність спільних архетипів у колективному несвідомому для всіх народів та епох. Таким чином, вчення представників аналітичної психології З. Фройда та К. Юнґа називають міфологічно-архетипним напрямком міфологічного літературознавства. Продовжував традиції «міфологічно-ритуальної критики» і «юнґіанства» канадський міфокритик Нортроп Фрай, діяльність якого на полі літера- турознавства характеризується пошуком моно- міфа. Таким міфом автор бачить від’їзд героя на пошуки пригод і пов’язує його з поняттям при- родного циклу Фрезера.
   Українські дослідники також не оминули мі- фокритичний напрям літературознавства. Анато- лій Нямцу у своїй праці “До проблеми функціону- вання «літературних архетипів» у європейському загальнокультурному контексті” [Див. 5] зазна- чає, що у багатьох літературних інтерпретаціях міфу часто здійснюється синтез кількох семан- тичних полів, кожне з який може бути окремим об’єктом дослідження. Деякі відхилення від тра- диційних сюжетів, тобто авторське їх тлумачен- ня, дають змогу зробити висновок про орієнтацію сучасної культури. Проте іноді автор настільки переосмислює сюжет міфу, що важко впізнати   в ньому використаний традиційний матеріал. Відомий український дослідник Валерій Войто- вич зібрав величезну кількість міфів та вірувань українського народу, помістивши їх у ґрунтовну працю “Українська міфологія”. Вивчення праць названих дослідників допомагає унаочнити мі- фогенну природу роману “Порожній п’єдестал”.
   Виділення не вирішених раніше частин загальної проблеми. Специфіка творчої май- стерності Валентина Тарнавського полягає у на- гальності проблематики й своєрідності створеної митцем системи образів. Його вишуканій прозі притаманне поєднання рис масовості та елітар- ності, тому вона привертає увагу як інтелекту-

ального, так і пересічного читача. Звертаючись до міфологем, він творить нові та переосмислює існуючі структури, незмінно збагачуючи наш світ уяви. То ж образи роману треба трактувати як символи. У такий спосіб читання відбувається на двох рівнях: 1) безпосереднє сприймання зна- чення твору; 2) інтерпретація його у світлі симво- лічного та міфологічного коду.
   Розглядаючи  проблему  інтерпретації   міфу в романі “Порожній п’єдестал”, необхідно вра- ховувати, що Валентин Тарнавський був добре знайомий з античною та українською міфологі- єю. Тому можемо зробити висновок, що деякі з мі- фологем письменник використав не випадково. Крім того, до міфологізму як елемента поетики автор звертався й у іншому своєму романі – “Ма- тріополь”, що  ґрунтовно  дослідила  В.  Саєнко  у праці “Роман-містифікація Валентина Тарнав- ського “Матріополь” [Див. 4].
   мета статті. Міфологізм – це характерне явище літератури ХХ століття і як художній прийом, і як світобачення, що стоїть за цим при- йомом. Генетично література пов’язана з міфо- логією також через фольклор. У даній науковій розвідці ми робимо спробу зрозуміти міфологіч- ний код роману “Порожній п’єдестал”, стрижнем якого є міфологема вогню, та розпізнати симво- лічні знаки, залишені у тексті роману.
   Виклад	основного	матеріалу.	Вогонь в уявленнях людей завжди мав двоїсте значен- ня, суперечливість цієї  стихії зумовлена самою її природою. “Світ вогню – це світ злорадних демонів, таких, як блукаючий вогник або душі, вирвані із пекла… це є контрастом до вогню чистилища або очищування” [10, с. 159]. З од- ного боку, полум'я беззахисне, як правило, воно не з'являється саме по собі. “Міфи про вогонь серед найпоширеніших, особливо у відсталих народів, для яких добування та використання вогню – найбільш наочна та універсальна озна- ка виокремлення людини з тваринного царства” [4, с. 239]. З одного боку, полум'я – це вогонь любові, що розгорається між людьми, а з іншо- го – вогонь є величезною нищівною стихією. Таке антитетичне тлумачення вогню притаманне як язичницькій, так і християнській традиції, озна- ки семантичного коду яких виразно проступають у художній канві твору Валентина Тарнавського. З образом вогню зустрічаємось у першому ж розділі роману “Порожній п’єдестал”. Спершу по- стає народне прислів’я: “Не жартуй, Іване, з вог- нем” [8, с. 7], тобто не роби того, що може спри- чинити неприємні, небезпечні наслідки. Вираз вживається у сенсі попередження небезпечної дії, поради кому-небудь. Прислів'я – давнє за- стереження, заклик ставитися до однієї з грізних стихій природи  з  належною повагою. Відтепер і до кінця роману вогонь стає його ключовою мі-
фологемою.
   Героєм, що має зв’язки з потойбічним світом, у романі є відьма − жінка, що знається з нечис- тим, володіє надприродною силою і використовує її для того, щоб шкодити людям. Щоб стати від- ьмою, треба було відбути цілий іспит, пов'язаний зі страшним актом утоплення ікони, прочитання молитви “навпаки”, перекиданням через ніж, ви- лізанням на придорожню фігуру догори ногами. Відьма також умиває свою ученицю чарівним на-

варом, після чого та вилітає з комину і поверта- ється вже відьмою. Однак навчання закінчуєть- ся в Києві на Лисій горі, куди відьми злітаються у великі свята на раду з головними відьмаками та всілякою нечистю (художня інтерпретація та- кого шабашу також наявна в романі).
   Баба Паниха, яка, попри своє лихе призначен- ня, все ж персонаж гумористичний, використовує для своїх чародійств вогонь: “Спалахнув у кузні язик полум’я – і баби не стало” [8, с. 16]. Ось чому і піч у відьомській практиці мала величезне зна- чення: “Махнула баба рукавом, полетів Маріїн вузлик [у піч – Н. З.], спалахнули весело папірці і пішли за димом. Взяла баба в кутку мітлу, на- мела купу сміття з долівки, дмухнула на нього – і стало воно купою червінців” [8, с. 70–71].
   З культом вогню пов'язані різноманітні об- ряди та магічно-ритуальні дії, яскраво передані у романі “Порожній п’єдестал”. Так, Паниха ра- дить Марії, що мріє народити дитину, здійсни- ти обряд, звертаючись “до вогню живородящого” [8, с. 72]. “Порожня” жінка повинна стрибнути через вогнище, примовляючи: “Вогнику-парубо- че, дай мені іскорку, я тебе виношу, я тебе ви- пещу, виростеш великий, будеш  панувать…”  [8, с. 74], щоб народилося в неї дитя.
   У цьому епізоді письменник вплів у своє ро- манне полотно купальські мотиви. У слов’янській традиції на свято купала розпалювали священні вогнища, через які стрибали учасники обряду, ритуал покликаний забезпечити урожай. “Як самі обряди, так і назва Купала (з індоєвропей- ського кореня kup– що означає кипіти, закипати) вказують на співвіднесеність купальських риту- алів з вогнем та водою, які виступають у купаль- ських міфах як брат і сестра” [4, с. 29].
   У романі Валентина Тарнавського Баба Пани- ха погрожувала головному героєві: “Іване! Кидай свої опити, бо погано тобі буде. Не лізь, куди не просять. Горіти тобі в геєні огненній, бо скринька твоя од сатани. Амінь” [8, с. 134]. Таким чином ак- туалізується пекельне походження стихії. Страш- на руйнівна сила вогню постає й у епізоді, коли спалахнули цистерни з бензином:  “Вже  йшла  та вогняна лава до повних цистерн, гухнула й по- летіла до неба перша бочка, розбризкуючи пала- ючі клапті, ще метрів з десять − і рвоне в небо на кілометр бензиновий стовп, рине страхітливий вал у долину, до дитсадка, де бавляться, мов кур- чата, на зеленому моріжку діти... І хай вискочить Марія назустріч тій геєні огненній, розкине руки, та нікого захистити не зможе...” [8, с. 146].
   Нортроп Фрай зазначає, що “у поетичній сим- воліці вогонь трохи вивищений над людським життям у цьому світі, а вода розташована трохи нижче. Образ світла і вогню довкола ангелів у Бі- блії – це язики вогню, що зійшли при Зісланні святого духа. У класичній мітології розповідь про Прометея вказує на подібне [духовне, ангель- ське – Н. З.] походження вогню, як і пов’язаність Зевса з громом або вогнем блискавки” [10, с. 154]. Джеймс Джордж Фрезер у своєму дослідженні висуває дві теорії пояснення свят вогню: солярну та очисну, та все ж притримується останньої. Ар- гументами дослідника є давні уявлення людей про руйнівний вплив вогню, який можна вико- ристовувати проти сил зла (відьом), для захисту урожаю, для забезпечення потомства у шлюбі.

Проте вогонь мислиться не як плодотворна сила, а як стихія, яка здатна знищити перешкоди, які відьми і чаклуни влаштовують людям.
   В епізоді, коли Іван зцілює сина Секлети, ми- тець показує очисну силу вогню. Хустка на голові жінки символізує “сліпу віру”. Адже вона вважа- ла, що хворого хлопчика неможливо поставити на ноги, проте чарівна залізна голова сотворила чудо. “Рвонула Секлета з голови свою вічну чор- ну хустку, кинула на свіжий вогонь у горно, за- йорзала хустка на дровах, опиралася вогню, не- мов темна сліпа віра, та враз зайнялася веселим полум’ям” [8, с. 138].
   Ще одним випробуванням, через яке доведеть- ся пройти головному героєві роману, є вогняний Змій-Горинич, якого автор зовнішньо модернізує: “напівзвірюка, напівлюдина, блимаючи глибоки- ми зеленими очима, зовсім втратившись од жаху – втікала доріжкою геть з того поля, нічого не розби- раючи на шляху” [8, с. 339]. Фантастичний образ Змія є амбівалентним: він не тільки зловісний, але також є казковим персонажем, що “представ- ляє парадоксальну природу зла, як морального факту і як вічне заперечення” [10, с. 158]. Змій- Горинич влаштовує Іванові випробування, втілю- ючи у життя всі жахи героя. Таким чином пока- зано зв'язок Змія з нічним світом, світом страху. Та Іванові нічого боятися, найжахливіші картини він вже бачив на своєму шляху.
   За народними віруваннями, Змій-Горинич – “володар підземного царства вод, син великої бо- гині Дани. Може викликати посуху, насилати на людей мор, коли його не вшановують і не прино- сять йому жертви” [2, с. 194]. Гориничем його на- зивають тому, що він живе під горою, але автор сучасного роману модернізує і цю обставину: його Змій живе в купі металобрухту. “Вогняний змій, у слов’янській міфології змієподібний демон, на- ділений антропоморфними рисами. Вогняний змій – втілення стихії вогню; ця його функція, як і зв'язок з кладами й багатствами, які він прино- сить до оселі, куди прилітає, наближує його до жар- птиці східнослов'янських казок” [4, с. 238–239]. піввідносним із символом змія є символ драко- на, який на Сході сприймається доброзичливо, тоді як на Заході – негативно. З символом дра- кона зустрічаємося в Біблії, Псалтирі. У даному контексті змій сприймається як ворог людини, диявол.  У  греко-римській  міфології  посутнім  є феномен героїчної битви з драконом. У романі Валентина Тарнавського фігурує сцена, як, бо- рючись з Іваном, змій користується кровною сти- хією: “Пеклом дихнуло на нього. Мусив Іван на себе прийняти той вогонь” [8, с. 343]. За сюжетом роману винахідливий Іван веде Змія до гільйо- тини, що відтинає найменшу голову Змія, проте голова знову виростає. Тоді головний герой пе- ремагає Горинича за допомогою чарівної голови. Змій знаходить свій кінець у вигляді ворона. Але на цьому пригоди Івана не закінчуються, йому доведеться пройти пекельні муки під час допиту Владикою та його слугою циклопом Гервасієм.
   Інтерпретація образу головного героя видаєть- ся найбільш плідною із залученням аналізу міфу про Прометея. Прометей є одним з “вічних обра- зів”, варіанти осмислення якого знаходимо у дра- матичному фрагменті “Прометей” Гетте, драмі “Прометей розкутий” Гердера, поемі “Кавказ”



Шевченка, поезії Лесі Українки та інших. Вален- тин Тарнавський творчо опрацьовує античні мо- тиви, надає їм нових відтінків та національного колориту. “Ім’я Прометей означає “мислячий, той що передбачує” [4, с. 338]. Він поєднує в собі риси архаїчного божественного покровителя племені та бога. Прометей не підкоряється насильниць- ким діям титанів проти олімпійців і навіть добро- вільно вступає з останніми в союз, чим протистав- ляє себе іншим титанам, але зберігає незалежне становище щодо нових покровителів. У романі “Порожній п’єдестал” риси античного героя ви- разно проступають у сільського коваля Івана. Він виділявся з натовпу і не корився жодній владі.
   Побачивши, що людина “гола, без взуття, без ложа та без зброї” [4, с. 338], Прометей викрадає витвір Гефеста й Афіни з їхньої майстерні. У ви- гляді вогню титан дарує людству технічний про- грес. Іван аналогічно прагне допомогти людям, віддавши залізну голову до Інституту фунда- ментальних проблем народної творчості. Замість героя античного міфу, що приносить блага циві- лізації, у романі наявний герой у ситуації екзис- тенційного абсурду: художній текст поєднується з міфологічними мотивами, що розширюють кар- тину зображуваного.
   Міф про Прометея у творі нерозривно пов'язаний з мотивом самопожертви. Жертвуючи життям, герой роману як звитяжець хоче показати людям, що можна в небо знестися. Перед стратою він бачить, що навколо буяє життя: “…звів голо-  ву до неба. Сонце в нім сяяло. Мов горобці, сиді- ли хлопчаки на дахах. З близької пекарні смачно війнуло свіжим хлібом. Немовля десь плакало. Солодко яшна солома пахла, ніби спочивав на по- лукіпку, і так жить захотілось Іванові, як води з лі- сової криниці. Напитися, впасти в траву і жити, як трава, тільки жити” [8, с. 363]. Логікою художньої думки автор роману показує: якщо герой зречеться своїх переконань, то зрадить людство. Владика зі своєю свитою хоче спалити єретика, який вірить, що можна до бога дорівнятися: “Віддаємо його жит- тя чистому вогню, як і просив нас знахабнілий слу- га сатани – Іван… Всі мусять бачити: як прийме небо, то простив його Господь, а як згорить у вогні, то взяв його до себе антихрист” [8, с. 363].
   Джордж Фрезер у своєму дослідженні “Золо- та гілка” зазначає, що спалення на жертовному вогні існувало ще з первісних часів. Таким чи- ном люди отримували певну користь, зважаючи на те, якому богу приносилася жертва. Перший опис такого жертвоприношення зробив Юлій Цезар, спостерігаючи кельтські звичаї. Народи Ірландії та Шотландії були відмежовані від ци- вілізації, тому в них збереглися язичницькі тра- диції. Свята спалення на вогні влаштовувались раз на п’ять років. Проте давні звичаї отримали своє продовження і в сучасному світі. Фрезер ін- терпретує сучасні спалення на вогні, як спробу нейтралізувати відьомські чари. Спалення за- живо вважалося найбільш надійним способом позбутися шкідливих і небезпечних істот.
   Проте надії Владики не справдилися − не зго- рів Іван у вогні, а відродився і полетів над міс- том. У сюжетну канву роману вплітається міф про Фенікса. У грецькій міфології чарівний птах, який, передбачивши свою смерть, спалює себе    і відроджується з попелу.
   
Але цей міф так само модифікований у рома- ні Валентина Тарнавського. Гаряче повітря роз- криває парашут на спині Івана і той проноситься над містом, наче птах, але невдовзі падає на зем- лю. Спалахнув вогонь, перетворивши героя на звугліле дерево, і перенісся він до невідомої кра- їни (мотив казки), де були чорти, відьми та Ма- рія, яка його зрадила. Та ось він уже в кімнаті    і бігає біля нього турботлива Сонька. Невже це все йому наснилося?
   Насправді ж Марія весь цей час чекала коха- ного і молилася за нього перед свічкою. “Вогонь воскової свічки – священний і є найвищою жерт- вою Богу та царству небесному предків. Коли ж ви- падково хтось погасить свічку, то вірять, що в ро- дині наступного року буде мрець” [1, с. 461]. Гастон Башляр у своєму дослідженні підкреслював здат- ність вогню надихати, полум’я допомагає мисли- ти філософам і загалом дає поштовх нашій уяві. Полум’я – це цілий світ для зануреної в самотність людини. Саме Марія допомогла Іванові вистояти: “Вірте не в чудеса поза вами, а в диво любові, яка живе у вас самих, вона притягує до себе вогонь серця стрічного...” [8, с. 131]. Вогонь сприймається письменником на рівні серця, яке виступає тради- ційним в українській літературі символом гарячо- го кохання, мудрості, страждання, життя.
   Жіноче начало підкреслює також і піч, яку ще з давніх часів обожнювали українці. “Вона спри- яла духовному очищенню й оновленню, це також біблейський символ випробувань” [9, с. 277]. Ва- лентин Тарнавський з особливою любов’ю опи- сав піч у своєму романі, при цьому олюднюючи її: “В домниці чулося тихе живе сопіння... у горе- ні – порепаній черевастій глиняній груші – ніби вовтузилася жива істота” [8, с. 5]. Піч була також символом материнського начала, тож автор “По- рожнього п’єдесталу” порівнює з нею вихователь- ку Степаниду Іванівну, яка “присіла на ліжко... велика і тепла, наче домна” [8, с. 149].
   Висновки і пропозиції. Мотивна та образ- на структура міфологеми вогню в романі є різ- ноплановою та відзначається розгалуженістю. Образами, що репрезентують міфологему вогню у романі “Порожній п’єдестал”, є пекельний во- гонь, священний “живородящий” вогонь, купаль- ське багаття, образ-персонаж Змій-Горинич, до- мна. У сюжетну канву твору вплітаються й міфи про Прометея та Фенікса. Літературознавчий огляд цих образів дозволяє дійти висновку про амбівалентне розуміння стихії вогню, що свід- чить про полівалентне розуміння світоустрою, відбите у тексті роману.
   Отже, можна стверджувати, що Валентин Тарнавський надає різноманітних смислів мі- фологемі вогню, моделюючи у художній картині твору тип світовідчуття, віками осмислений на- родом через язичницькі канони, біблійні тексти, усну народну творчість. У його авторській ін- терпретації виявляється індивідуальний стиль письменника,   своєрідність   світосприйняття  та естетичного смаку. Перспективними вида- ються подальші дослідження міфологем інших першостихій (води, повітря, землі), їх комбінації у міфопоетичній структурі твору Валентина Тар- навського, а також якісне зіставлення християн- ського та язичницького розуміння міфологеми вогню у романі “Порожній п’єдестал”.

Список літератури:
1. Башляр Г. Вода и грёзы. Опыт о воображении материи. Москва : Издательство гуманитарной литературы, 1998. 268 с.
2. Войтович В. Антологія українського міфу: Етіологічні, космогонічні, антропологічні, теогонічні, солярні, лунарні, астральні, календарні, історичні міфи. Т. 1. Тернопіль : Навчальна книга, 2006. 912 с.
3. Літературознавчий словник-довідник / (За ред. Р. Гром’як, Ю. Ковалів). Київ : ВЦ «Академія», 2007. 752 с.
4. Мифы народов мира. Энциклопедия / Гл. ред. Токарев С.А. Москва : Советская энциклопедия, 1982. Т. 2. 720 с.
5. Нямцу А. До проблеми функціонування “літературних архетипів” у європейському загальнокультурному контексті. Слово і час. № 2. 2009. С. 3–14.
6. Ортега-і-Гассет Х. Вибрані твори. Київ : Основи, 1994. 420 с.
7. Саєнко В. Роман-містифікація Валентина Тарнавського “Матріополь”. Лекція. Одеса : Друкарський дім, 2009. 56 с.
8. Тарнавський В. Порожній п’єдестал. Київ : Рад письменник, 1990. 428 с.
9. Тресcидер Дж. Словарь символов. Москва : ФАИР-ПРЕСС, 2001. 488 с.
10. Фрай Н. Архетипний аналіз: теорія мітів. Антологія світової літературно-критичної думки ХХ століття. Львів: Літопис, 2002. С. 142–170.
11. Фройд З. Поет і фантазування. Антологія світової літературно-критичної думки. Львів: Літопис, 2002.
С. 109–117.
References:
1. Bashliar, H. (1998). Voda y hrjozy. Opyt o voobrazhenyy materyy [Water and Dreams: An Essay on the Imagination of Matter]. Moscow: Yzdatelstvo humanytarnoi lyteratury.
2. Voitovych, V. (2006). Antolohiia ukrainskoho mifu: Etiolohichni, kosmohonichni, antropolohichni, teohonichni, soliarni, lunarni, astralni, kalendarni, istorychni mify [Anthology of Ukrainian myth: Etiological, cosmogonic, anthropological, theogonic, solar, lunar, astral, calendar, historical myths], vol. 1. Ternopil: Navchalna knyha.
3. Hromiak, R. (2007). Literaturoznavchyi slovnyk-dovidnyk [Dictionary of Literary Terms]. Kyiv: Akademiia.
4. Tokarev, S. (1982). Myfy narodov myra. Entsyklopedyia [Myths of the nations of the world. Encyclopedia], vol. 2. Moscow: Sovetskaia Entsyklopedyia.
5. Niamtsu, A. (2009). Do problemy funktsionuvannia “literaturnykh arkhetypiv” u yevropeiskomu zahalnokulturnomu konteksti [To the problem of functioning of “literary archetypes” in the European cultural context]. Slovo i Chas, vol. 2, pp. 3–14.
6. Orteha-I-Hasset, Kh. (1994). Vybrani tvory [Selected works]. Kyiv: Osnovy.
7. Saienko, V. (2009). Roman-mistyfikatsiia Valentyna Tarnavskoho “Matriopol” [Valentyn Tarnavsky’s novel hoax “Matriopol”]. Lektsiia. Odesa: Drukarskyi dim.
8. Tarnavskyi, V. (1990). Porozhnii piedestal [Empty pedestal]. Kyiv: Rad. pysmennyk.
9. Trescyder, Dzh. (2001). Slovar symvolov [Dictionary of symbols]. Moscow: FAYR-PRESS.
10. Frai, N. (2002). Arkhetypnyi analiz: teoriia mitiv [Archetypal Criticism: Theory of Myths]. Antolohiia svitovoi literaturno-krytychnoi dumky. Lviv: Litopys.
11. Froid, Z. (2002). Poet i fantazuvannia [Artist and Fantasy]. Antolohiia svitovoi literaturno-krytychnoi dumky. Lviv: Litopys.





Zminchak Natalia
Odessa State Academy of Civil Engineering and Architecture
MYTHOLOGEME OF FIRE IN VALENTYN TARNAVSKY’S NOVEL “EMPTY PEDESTAL”
Summary. Valentyn Tarnavsky is a talented novelist, journalist, a prominent representative of Ukrainian lit- erature of the 1980s. The writer's artistic achievements are insufficiently covered in literary studies. To present the originality of V. Tarnavsky's individual style, it is necessary to analyze novels that combine the features of mass and elite culture. This fact convincingly demonstrates the ability to take into account the aesthetic tastes and psychological characteristics of the reader. In the novel “Empty Pedestal” the prose writer painted real- istic pictures of totalitarian society, which became the background of the fantastic adventures of the heroes. This combining of the fantastic and the real creates a special artistic world in which reality becomes grotesque. The article presents an analysis of the mythological layer of the novel's poetics, in particular the author's in- terpretation of the mythology of fire, which shows its dual nature. Valentyn Tarnavsky gives various meanings to the mythology of fire, modeling in the artistic picture of the novel the type of worldview, understood for centuries by the people through Ukrainian pagan canons, biblical texts and folklore, which must be analyzed invoking mythocritical and comparative approaches. The motive and figurative structure of the mythology of fire in the novel is diverse and branched. The images representing the mythology of fire in the novel “Empty Pedestal” are hellfire, sacred “live-bearing” fire, bonfire, the image-character of the Slavic dragon, the blast furnace. Literary review of these images allows us to make a concludion about the ambivalent understanding of the element of fire, which indicates a polyvalent understanding of the world order, reflected in the text of the novel. The focus is on revealing the logic of unfolding the plot with a projection on the image of fire. Semantic content and concept of mythologeme in the author's text were analyzed. The analysis of the mythological level of poetics of V. Tarnavsky's novel “Empty Pedestal” testifies to the original style of the author, whose works deserve further scientific research.
Keywords: mythologeme, intellectual novel, archetype, myth-criticism, wandering plot.

