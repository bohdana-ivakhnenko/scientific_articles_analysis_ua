«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-5 УДК 811.161.2’367.624



Ніколашина Т.І.
Полтавський національний педагогічний університет
імені В. Г. Короленка

РЕДУПЛІКОВАНІ ПРИСЛІВНИКИ В УКРАЇНСЬКІЙ СЛОВОТВІРНІЙ СИСТЕМІ
Анотація. Статтю присвячено дослідженню словотвірних моделей редуплікованих прислівників. Про- ведено аналіз редуплікації як способу творення прислівників у сучасній українській мові, розглянуто повну, неповну, дивергентну редуплікацію прислівників, схарактеризовано сталі редупліковані при- слівники. Визначено та проаналізовано словотвірні моделі якісно-означальних, кількісно-означальних прислівників, прислівників способу дії, обставинних прислівників часу, місця. Доведено, що в сучасній українській літературній мові редуплікація прислівників – потенційно продуктивний спосіб творення. Редупліковані прислівники відрізняються від інших редуплікованих іменників, прикметників, дієслів ритмічністю, римованістю, експресивністю, різноманітністю словотвірних моделей. Під час дослідження використано описовий метод, метод компонентного аналізу, метод моделювання.
Ключові слова: редуплікація, редупліковані прислівники, редупліковані слова, словотвірна моделі, спосіб творення.

       Постановка	проблеми. Категорія по- вторюваності – це складне лінгвістичне явище, в основу якого покладено психологічний феномен людства нагромадження інформації
та передання її з покоління в покоління.
   Повторюваність – це об’єктивна реальність, яка не залежить від людини. Український народ засвоює з досвідом здатність до повторюваності слів. Наголосимо, що «особливості мови кожного народу визначаються насамперед психотипом її носія, який (психотип), у свою чергу, формується в процесі історичного, геополітичного й культур- ного розвитку етносу» [12, с. 244].
   Учені-лінгвісти здавна вивчали різні аспек- ти творення складних слів, зокрема редупліко- ваних слів у грецькій, латинській, у санскриті,  у давньогерманських мовах. Першим фундамен- тальним дослідженням редуплікації вважають монографію німецького мовознавця Августа По- тта «Doppelung (Reduplikation, Gemination) als eines der wichtigsten Bildungsmittel der Sprache,
© Ніколашина Т.І., 2020

beleuchtet aus Sprachen aller Welttheile» (1862) [26, с. 11]. В індоєвропейських мовах редупліка- ція стала предметом вивчення з кінця ХІХ – по- чатку ХХ століть.
   У кінці ХХ століття мовознавці активно до- сліджують редуплікацію в контексті вивчення
«екзотичних» мов, типологічного узагальнення певних сімей і регіонів, звукосимволізму (реду- пліковані лексеми, як правило, репрезентують звукосимволічні слова); редуплікацію як фено- мен у царині сучасних лінгвістичних теорій (зо- крема теорії оптимальності) [26, с. 12–13].
   Традиційно в українському мовознавстві осново- і словоскладання вирізняють як окремі, самостійні і рівноправні способи словотворення. Редуплікація – різновид словоскладання, у ре- зультаті творяться похідні лексеми, граматичні форми та стилістичні варіанти слів. У науковій літературі для позначення цього процесу ви- користовуються різні терміни: подвоєння, по- втор, парне сполучення, дублювання, геміна-

ція, редуплікація, дуплікація. Незважаючи на широкий діапазон опрацьованих питань, у фо- нетичній, словотвірній, синтаксичній площині мовної системи недостатньо вивченою натепер залишається проблема словотвірних та функцій- них особливостей редуплікованих прислівників в українській словотвірній системі.
   Аналіз останніх досліджень і публіка- цій. Різні теоретичні аспекти редуплікації дослі- джували українські мовознавці І. Денисовець, Н. Клименко, А. Нелюба, З. Пахолок, О. Тара- ненко, Л. Чумак та інші. Серед закордонних лінгвістів, які активно вивчали явище редуплі- кації, були: Р. Аганін, Н. Алієва, О. Крючкова, М. Мехеда, Ф. Мінлос, О. Оглоблін, Л. Рахінбеко- ва, Ф. Рожанський, О. Федяєва та інші.
   Семантична	універсальність	редуплікації як способу творення слів полягає у відтворенні інтенсивності, повторюваності  дії,  множиннос- ті процесів, інтенсивності ознаки, а також міри й кількості. Цей спосіб словотвору має значення кількості і  ступінь  градації, який реалізується в різних лексико-граматичних класах у таких модифікаціях: «для предметних значень – це множинність, різноманітність і схожість, для ознаки кількості – це ступінь якості, для проце- сів – це тривалість і багатократність» [22, c. 166]. В українській мові редуплікація може бути по- вною (повне повторення редупліканта: складу, мор- феми, основи і слова), неповною (часткове повторен- ня редупліканта в редуплікаторі), дивергентною (зі
зміною звукового складу редупліканта).
   У сучасній українській мові редупліковані слова складаються найчастіше із двох компо- нентів і творяться за такими моделями: «Subs1- Subs1, Adjec1-Adjec1, Numer1-Numer1, Pron1- Pron1, Verb finitum1-Verb finitum1, Adv1-Adv1, Inter1-Inter1, Adjec1- pref (пре-) Adjec1, Adjec1- Adjec2 suf (-ісіньк-), Pron1-Pron2 suf (-ісіньк-), Adv1-part(не)-Adv1, Adv1-prep(на)-Adv1, Adv1- Adv2 suf (-ісіньк-), Adv1-Adv2 suf (-еньк-), Adv1- pref (пре) Adv1» [21, с. 89].
   Заслуговують на увагу дослідження редуплі- кованих лексем у руслі емоційно-оцінних функ- цій, у визначенні їхньої поліфункціональності [11]. І. Денисовець характеризує різноманітні функції редуплікованих слів, зокрема емоційно- експресивну, семантичну, граматичну [11, с. 111]. Мета статті. Наразі спробуємо здійснити ана- ліз редуплікації як способу творення прислівни- ків у сучасній українській мові та визначити сло- вотвірні моделі редуплікованих прислівників, використавши лексикографічні джерела та тво-
ри художньої літератури .
   Мета дослідження зумовила виконання таких завдань: виокремити основні групи редуплікова- них прислівників, визначити словотвірні моделі для кожної групи; з’ясувати функційний потен- ціал прислівникових редуплікатів.
   Виклад основного матеріалу досліджен- ня. В українському мовознавстві осново- і сло- воскладання – це продуктивні способи слово- творення. Одним із різновидів словоскладання  є редуплікація «(лат. reduplication – подвоєння), повтор, подвоєння – повне або (частіше) часткове повторення кореня, основи або всього слова, іно- ді афікса без зміни чи з деякою зміною їх звуко- вого складу як спосіб творення нових слів, фра-

зеологічних одиниць, синтаксичних конструкцій або як спосіб вираження граматичних значень  з семантичним посиленням і експресивним уви- разненням цих одиниць» [32, с. 507].
   Наголосимо на тому, що редуплікація – це сві- доме повторення в межах певного мовленнєвого відрізку однієї й тієї ж мовної одиниці з певною словотвірною, граматичною, семантичною або стилістичною метою. Водночас редуплікація не тотожна звуконаслідуванню, оскільки редуплі- коване слово має граматичну форму. Традиційно редуплікацію поділяють на повну, часткову, ди- вергентну. На думку дослідників, «редуплікова- не слово складається із двох частин: дупліканта і дуплікатора» [1, с. 413].
   Зазначимо, що структурна й семантична сво- єрідність редуплікації зумовлена типологічними особливостями взаємозумовлених відношень, зо- крема ієрархічних (будова одиниці), синтагма- тичних (відношення між собою в мовленні оди- ниць одного рівня), парадигматичних (способи групування одиниць у різні класи).
   Загальновідомо, що прислівник як окремий клас слів усвідомлювався античними філософами (ІІІ ст. до н.е.). У працях давньогрецьких грама- тистів статус прислівника визначено як «прикмет- ник до дієслова» [35, с. 71]. Прислівник – це лек- сико-граматичний клас невідмінюваних слів із категорійним значенням непроцесуальної ознаки дії, ознаки непроцесуальних ознак, зрідка ознаки предмета, обставин, за яких відбувається дія.
   Прислівник – історично сформований клас слів, що твориться як морфологічним, так і не- морфологічним способом. У сучасній українській мові редуплікація прислівників потенційно про- дуктивний спосіб творення.
   Дослідниця категорії повторюваності З. Пахо- лок стверджує, що «появу редуплікації в україн- ській мові можна датувати кін. ХVІІІ–ХІХ ст., коли відбувалося інтенсивне становлення норм літера- турної мови на національному ґрунті» [24, с. 36].
   Редупліковані лексеми утворюються в укра- їнській мові здавна, про це свідчать фольклорні джерела, твори художньої літератури, лексико- графічні праці, зокрема у «Словарі української мови» в 4-х томах (1907-1909) подано понад 20 редуплікованих прислівників: «Віч-на-віч, нар. Съ глазу на глазъ; лицемъ къ лицу [28, І, с. 243];
«2) Ген-ген, нар. а) далеко-далеко; б) очень, сильно» [28, І, с. 279]; «Геть, нар. 2) далеко, геть- геть, далеко-далеко» [28, І, с. 280]; «Давним- давно, нар. очень давно» [28, І, с. 355]; «Давно, з давнього давна, з давніх давен. Издавна, съ незапамятныхъ временъ» [28, І, с. 355]; «Диб- ки, нар. Инша скочить та почне вистрибу- вати дибки-дибки, щоб пані не почула. МВ» [28, І, с. 381]; «Де-де, нар. кой-гдh; то тамъ, то
сямъ» [28, І, с. 366], «Де-не-де, нар.  кой-гдh» [28, І, с. 367]; «Звіку, нар. Съ отриц. не при глаголh. Никогда. Зроду-звіку козак не був і не буде катом. Ном.» [28, ІІ, с. 132]; «Зрода, зро- ду,  зроду-звіку,  зроду-віку.  1)  Никода  еще.
2) Никакъ, никоимъ образомъ» [28, І, с. 184];
«Ледве, ледві, ледво, нар. 1) Едва. Чуть, лишь только. Ледве-ледве дише. Шевч.» [28, ІІ, с. 352];
«Ледві(о)-не-ледві(о). Едва, едва, съ трудомъ» [ІІ,  с.  352];  «Ледь-не-ледь,  нар.  =  Ледве-не-
ледве» [28, ІІ, с. 243]; «Коли, нар. 8) Коли-не-

коли. Изрhдка» [28, ІІ, с. 268]; «Навік, навіки, нар. 1) Навhки, навсегда. У Шевченка еще: за- снути навік-віки» [28, ІІ, с. 470]; «Рано, нар.
1) Рано. 2) Утромъ. Рано-пораненьку, рано-ра- ненько, рано-вранці» [28, ІV, с. 6]; «Тіль-тіль, нар. Чуть-чуть, едва» [28, ІV, с. 265].
   У «Словарі української мови» за редакцією Б. Грінченка зафіксовані редупліковані прислів- ники способу дії, часу, місця, які активно функ- ціюють у сучасній українській літературній мові. У прислівниках повна редуплікація полягає в абсолютному повторенні прислівника або форми вищого ступеня порівняння якісно-означального прислівника: А коли спало це козакові на думку, поглянув на піч та посуд і важко-важко зітхнув [14, с. 111]; Довго-довго сидів отак непорушно Микола [14, с. 65];  –  Тихше-тихше,  заспокоює
його Сергеєв. – Сядьте! Не хвилюйтесь [2, с. 524]. Неповна редуплікація полягає в частковому по-
вторенні першого компонента: «Ех, далеко-дале- ченько відбився ти, козаче-соколе, від свого гніз- да – України…», – сказав собі Микола [14, с. 68]; Ти, любий друже, заговориш тихенько-тихо про любов… [36, с. 220]; І, мабуть, день-денно чогось таки ждеш, на щось сподіваєшся… [8, с. 391].
   Вважають, що дивергентна редуплікація в українській мові зреалізована не тільки в ре- дуплікованих іменниках, напр.: Казна-що при- гадували якісь флігелі-мігелі [19, с. 120]; Це, безперечно, був один з отих гариків-мариків, бо на шиї в нього висіла на ланцюжку підкова [19, с. 68]; Куди там усім гамериканським ви- скам-дрискам [13, с. 45]; Тюхи-матюхи, кра- ще б нам доручили… [8, с. 237]; але й у редуплі- кованих прислівниках зі стилістичною метою гри слів, напр.: Так от, час від часу хочеться кинути все кудись-розкудись, піти собі з рушницею на природу, до Сувацького лісу… [37, с. 79]; Хіба що він тепер явно-славно спав з нею на широкій господарській постелі… [5, с. 146].
   Серед редуплікованих прислівників виокрем- люємо сталі редуплікати, що утворені повторен- ням слова зі службовими частинами мови між ними (прийменниками або частками), напр.: Лиш де-не-де над кронами дерев миготіли зорі [33, с. 47]; Серце жадало почути, що це всього- на-всього якесь непорозуміння… [9, с. 244]; Зна- ли Дибу вже багато літ і в багатьох ратях сіклися пліч-о-пліч із ним [3, с. 147].
   Редуплікація може полягати не тільки в по- двоєнні звукового складу редупліканта, але й у повторі при антонімії та синонімії прислівників. Для прикладу наведемо зразки антонімічних  та синонімічних утворень: Щоб знайти якесь більш-менш придатне знаряддя для розширен- ня печери, пішов Микола до струмка [14, с. 66]; Вона зроду-віку не подумає виходити заміж… [27, c. 39]; Калина туди-сюди крутить головою в голубій косинці [14, с. 68]; Сяк-так живем, горя прикупивши [9, с. 220]; Лимар зиркнув ту- ди-сюди [9, с. 216]; Мовчи й нишком-тихенько вона лежала й на нього дивилася [6, с. 236].
   Розглянемо детально вищезазначені слово- твірні моделі редуплікованих прислівників в українській мові.
   Означальні прислівники вказують на якісну ознаку іншої ознаки, означають спосіб виконан- ня дії, виражають міру або ступінь вияву озна-

ки, характер її інтенсивності, процесуальної або статичної. Найбільшу кількість словотвірних мо- делей утворюють якісно-означальні прислівни- ки та прислівники способу дії. Якісно-означальні прислівники характеризують дію з боку психіч- ного чи емоційного стану людини, виражають фі- зичні, фізіологічні властивості людини (здорової, хворої, виснаженої), вказують на ознаку ознак, що сприймається органами чуття, позначають зовнішні параметричні особливості, виражають позитивне чи негативне ставлення  до  об’єкта. В українській мові 8 словотвірних моделей ре- презентують якісно-означальні прислівники:
   перша модель – Adv1-Adv1, напр.: Мамина рука витирає їх, а голос тихо-тихо заспокоює мене… [30, с. 220]; – Еге ж, – сумно-сумно ди- виться тато у вікно… [30, с. 262]; Поправивши коротенькі коси, отець духовний окинув клас і голосно-голосно запитав… [15, с. 77]; Андрій так само спокійно висипав туди свою пайку і до- дав чемно-чемно словами: «Будь ласка! Беріть- беріть!» [2, с. 108]; Свистун сів на своє місце й тяжко-тяжко зітхнув…[2, с. 122];
   друга модель – Adv1-pref (пре) Adv2, у якій дуплі- катор із префіксом пре- виражає високий ступінь вияву ознаки, названої твірним прислівником, та її емоційно-експресивну оцінку, переважно позитив- ну, напр.: Авжеж, щенята просять їсти, бо зголод- ніли, а Пальма їх добре-предобре чує… [10, с. 15]; А надворі було хороше-прехороше! [20, с. 95];
   третя модель – Adv1 suf (-яч-)-Adv1 suf (-яч-), напр.: – І женця молодого взяли з собою? – вдова дивиться на мене й добряче-добряче усміхаєть- ся [6, с. 279].
   четверта модель – Adv1 suf (-еньк-)-Adv2, напр.: І на єдиную свою та мати дивиться і плаче тихенько-тихо [36, с. 326];
   п’ята модель – Adv1-Adv2 suf (-еньк-), напр.:  І тихо-тихесенько я промовляла: «Сон літньої ночі! Мені тебе жаль!» [34, с. 56];
   шоста модель – Adv1-Adv2 suf (-ісіньк-), у якій дуплікатор із суфіксом -ісіньк- виражає поси- лений ступінь зменшеної ознаки й одночасно є носієм насиченої експресивності позитивного ха- рактеру, напр.: За хвилину все було чисто-чис- тісінько [19, с. 59];
   сьома модель – Adv1 suf (-еньк-)-Adv1 suf (-еньк-), напр.: І ми тихенько-тихенько поча- ли вибиратися із чагарів [30, с. 277];
   восьма модель – Adv1 suf (-есеньк-)-Adv1 suf (-есеньк-), напр.: Там стояло всього чотири сло- ва, написаних дрібнесенько-дрібнесенько на клаптику цигаркового паперу…[2, с. 430].
   Зауважимо, що редупліковані  прислівники, в основі яких дуплікант і дуплікатор із суфікса- ми -есеньк-, -еньк-, афікси вносять сему здріб- нілості у структуру змісту деривата, градація якої в реальних об’єктах зреалізована у зменше- но-кількісних вимірах, тому міра якості ознаки ознак, репрезентована прислівником, акцентує увагу мовця на кількісно малих її вимірах.
   Поряд із кількісними параметрами атрибу- тивності суфікси здрібнілості формують у при- слівниках експресивно-оцінний відтінок, зокре- ма «емоційно-забарвлені прислівники із суфік- сами -еньк-, -к-, -ісіньк- надають змальованій ситуації додаткового значення ласкавості, пест- ливості, радості чи задоволення» [11, с. 80 ].

   Прислівники способу дії вказують на те, як саме, яким чином, способом відбувається розгор- тання чи реалізації дії (спосіб пересування, темп виконання дії, спосіб розташування). Фактичний матеріал об’єднати редупліковані прислівники в 11 словотвірних моделей:
   перша модель – Adv1-Adv1, напр.: Над голо- вою ледь-ледь ворушиться вже прихоплене хо- лодними світанками і ядерними росами листя [30, с. 169]; Інша скочить та почне вистрибува- ти дибки-дибки, щоб пані не почула [6, c. 35];  А ліва пристяжна, було, голову аж до землі. Ку- рява з-під неї стовпом-стовпом…[4, с. 134]; Насилу-насилу врятувався [15, с. 44];
   друга модель – Adv1-Adv2, напр.: – Все часу нема? То, виходить, скоком-боком – і на ков- занку? [30, с. 307];
   третя модель – pref (спід) Adv1-Adv2, напр.:   І в малий райочок мій спідтиха-тиха підкра- дешся, наробиш лиха…[10, с. 77];
   четверта модель – pref (на) Adv1-Adv2, напр.: А між осокою просунулись насилу-силу через гуща- вину густі лози, високі осокори та верби [20, с. 65];
   п’ята модель – Adv1- pref (на) Adv2, напр.: Просто-напросто її серце перевтомилося і за- бажало відпочинку [5, с. 510];
   шоста модель – pref (по) Adv1-Adv2, напр.: У камері, помалу-малу перелізши через звалище голих сонних людей, Андрій пробрався до розчи- неного вікна… [2, с. 221];
   сьома модель – Adv1-part (не)-Adv1, у якій простежується «узагальнення двох протилежних поняттів, де друге дорівнює заперечному пер- шому» [17, с. 207], напр.: А ноги вже цвяшками підбиває холод, і хоч-не-хоч, а таки мусиш на- винутися на очі матері [30, с. 108]; А воно, може, й добре так, бо, по-перше, як-не-як Бронко там працює… [5, с. 228];
   восьма модель – Adv1-prep (на)-Adv1, напр.: А в матері в скрині всього-на-всього дві копи з п’ятаком [20, c. 167]; Віч-на-віч говорим про ми- нуле [30, c. 90];
   дев’ята модель – Adv1-part(а)-Adv1, напр.: – Фінінспектором! І не тет-а-тет, не сам на сам, а при людях! [30, с. 364];
   десята модель – Adv1-part (що)-Adv1, напр.: Кров ударила Миколі до голови: стиснувши в руці списа, готувався вже він зопалу, будь-що- будь, кинутися на ворогів [14, с. 119];
   одинадцята модель – Adv1-prep(о)-Adv1, напр.: А може, якоїсь неділі в церкві під час служби вона поверне голову і побачить його пліч-о-пліч з собою [5, с. 32].
   Прислівники кількісно-означальні означають дію, стан, ознаку з погляду інтенсивності, кількісної градації та репрезентують такі словотвірні моделі:
   перша модель – Adv1-Adv1, напр.: Тільки ду- же-дуже гавкай, щоб нам страшно було [15, с. 23]; Поволі-поволі почав розуміти більше [14, с. 25];
   друга модель – Adv1-pref (пре) Adv2, напр.: Живіть, бабо Оришко, довго-предовго, живіть сто років і ще сто років… [10, с. 77];
   четверта модель – Adv1 suf (-ечк-)-Adv1 suf (-ечк-), напр.: – Я тільки трошечки-трошечки побуду з вами [30, с. 281];
   п’ята модель – Adv1 suf (-еньк-)-Adv1 suf (-еньк-), напр.: Поїхали! Спершу поволеньки- поволеньки. Тоді все дужче, дужче… [19, с. 204].
   
Обставинні прислівники часу виражають часову орієнтацію відносно двох рівних частин доби – «дня» і «ночі» (ранкових, вечірніх годин доби), увиразнюють регулярну повторюваність дії чи події або нерегулярну часову повторюва- ність. Редупліковані прислівники часу об’єднані в 7 словотвірних моделей:
   перша модель – Adv1-Adv1,  напр.:  До  схо- ду сонця, рано-рано! [36, c. 457]; Пізно-пізно! Ніч уже минає… [6, c. 251]; Ніби вона не жива людина, а дух старовини, що зв’язує теперішнє  з давно-давно минулим [18, c. 81]; А он тіль- тіль проклюнувся грибочок, у нього ще й ніжки нема, а шапочка навіть не встигла почервоніти [30, с. 195]; Проти вечірнього неба, де тіль-тіль погоріла зоря й небо взялося легеньким буланим кольором…[2, с. 274]; Вони ж ото тільки-тіль- ки були лягли відпочити після триденного важ- кого походу... [19, с. 445]; Ось-ось повинні були спалахнути білим цвітом весни [37, c. 159]; Жду я, що вона от-от промовить до мене: недурно ж нявкала так любенько вранці [20, c. 159]; Мені вже здавалося, що от зараз-зараз (як це завжди буває в пригодницьких романах) ми вийдемо в освітлену печеру... [19, с. 286];
   друга модель – Adv1-Adv2, напр.: У неділю вранці-рано синє море грало… [36, c. 473]; Ра- но-вранці новобранці виходили за село [36, c. 35]; третя модель – Adv1 suf (-есеньк-)-Adv2, напр.: Ранесенько-рано вже зникла рожевая
мрія моя… [34, с. 56];
   четверта модель – Adv1-Adv2 suf (-есеньк-), напр.: Рано-ранесенько прокинулися вони й ішли у місто на роботу… [6, с. 221];
   п’ята модель – Adv1-pref (по-) Adv2 suf (-есеньк-), напр.: Рано-пораненьку він виїхав і довго їхав усе полем [6, с. 237];
   шоста модель – Adv1 suf (-ісіньк-)-Adv2 suf (-ісіньк-), напр.: Ранісінько-ранісінько підня- лась [6, с. 237];
   сьома модель – Adv1-part(не)-Adv1, напр.: Над нами зумлили комарі, біля нас спросоння коли-не-коли схлипувала річечка, а над усім світом протікала зоряна імла [30, с. 281].
   Зазначимо, що редупліковані прислівники часу утворюють синонімічні ряди, зокрема домі- нанта прислівника вдосвіта (дуже рано, перед світанком) представлена членами синонімічного ряду рано-вранці, вранці-рано, рано-пора- неньку, рано-пораненько, рано-раненько, рано-ранісінько, ранісінько-ранісінько, ра- но-рано [29, І, c. 135], напр. : А зберуться вони рано-вранці на великій галявині під столітнім дубом [25, с. 109]; Вранці-рано на калині пташ- ка щебетала… [36, с. 12]; …Галя у свіжому вінку, рука із рукою з козаком Нарадою пішла до церк- ви рано-ранесенько… [6, с. 227].
   Домінанта прислівника давно (у далекому минулому) репрезентована редуплікованими прислівниками, що виражають певний часовий період життя людини, за дідів-прадідів, дав- ним-давно; давно (протягом тривалого часу) звіку-зроду, зроду-звіку, зроду-віку [29, І, c. 396], напр.: З діда-прадіда була наша Чаплин- ка українською, і влада в ній мусить бути наша, українська! [9, с. 12]; Вони від діда-прадіда з молоком матері всотували секрети свого земле- робського ремесла [30, с. 30]; Сатира давним-

давно гостювала у «товстелезних» літератур- но-художніх журналах [15, с. 62]; Отакі капосні люди на кутку, що мені не можна зроду-звіку на селі вдержаться: хоч і сьогодні гайда на кубан- ські степи! [20, c. 159]; Такої любої душі зроду-ві- ку ще не бачила! [6, c. 159].
   Обставинні прислівники місця виражають просторову локалізацію, вказують на певну фік- совану локалізацію дії або стану в просторі, по- значають напрям дії або руху. Прислівники міс- ця об’єднані в 5 словотвірних моделей:
   перша модель – Adv1-Adv1, напр.: І всю- ди-всюди  порадувало  босоноге  школярство [30, с. 286]; У Києві  побували  скрізь-скрізь  [4, с. 257]; А десь у піднебессі, далеко-далеко, аж десь-десь, аж он там, поза хмарами реве на
«яструбкові» мотор [4, с. 58]; Занадто далеко, занадто ген-ген, де в леготі-вітрі кучериться клен… [31, с. 138]; І знову здорово запустив, що зринув планер високо-високо, а сів десь аж за кущами бузку [25, с. 23];
   друга модель – Adv1 suf (-ісіньк-)-Adv2, напр.: Я прямісінько-прямо іду собі [30, с. 307];
   третя модель – Adv1-Adv2 suf (-ечк-), напр.: Громадянка Марина ось-осьдечки сидить перед вами… [30, с. 373];
   четверта модель – Adv1 suf (-есеньк-)-Adv2 suf (-есеньк-), напр.: Добре було жити в світі, а коло його близесенько-близесенько сиділа молода козачка у білій намітці… [6, с. 227];
   п’ята модель – Adv1- part(не)-Adv1, напр.: Та ще й підстрелять зайця де-не-де , та ще й ведме- дя викурять з барлоги [16, с. 187].
   Обставинні прислівники місця утворюють си- нонімічні ряди, зокрема домінанта прислівника далеко (на великій відстані; на велику відстань) репрезентована членами синонімічного ряду ре- дуплікованими прислівниками далеко-далеко, ген-ген, геть-геть [29, І, c. 396], напр.: Галин сон розгулювавсь і мислоньки починали блукати і ро- їтися коло всього доброго та од радісного вперед себе далеко-далеко…[6, c. 221]; Ген-ген у полі бовваніє чата [16, c. 191]; Дніпро геть-геть собі розкинувсь! [36, c. 308]; Сиділи вони та пили, поки сонечко геть-геть підбилось вгору [33, c. 444].
   В українській мові прислівники якісно-озна- чальні, кількісно-означальні, способу дії, часу, місця можуть утворювати трипліковані слова (Adv1-Adv1-Adv1) із семантикою більшої інтен- сивності, множинності, градації, напр.: Отут ви теж гав не ловіть, зразу ж швидко-швидко- швидко бийте молоком по пазурах…[4, с. 147]; – Тихо-тихо-тихо, – швидко сказав їй швець [36, с. 220]; Так я хочу помилитися, щоб не так прямо все йшло, а  щоб  отак-отак-отак…  [4, с. 60]; Колись-колись-колись Крим, як ві- домо, звався Таврія [4, с. 147]; …так снінь моїх озерце шарлатове лямує оберемок начувань, що ось-ось-ось прокинуся… [31, с. 188]; Серце в мене вже теліпалося, як свинячий хвіст. Швид- ше-швидше-швидше! [19, с. 352]; А чемний, а ввічливий, таких тепер нема. Де-де-де! Перево- дяться такі гарні люди [18, с. 165].
   Редупліковані прислівники вводяться в текст для вираження ознаки іншої ознаки – процесу- альної або динамічної, способу виконання дії, об- ставин, за яких відбувається дія, зокрема часу, місця, напряму, відстані. Прислівникові реду-

плікати мають образно-експресивне стилістичне значення, що співвідноситься зі сферою чуттє- во-образного сприймання мовців, слугують для створення зорових та слухових образів у худож- ніх творах:
   1) при описі зовнішності людей, змалюван- ні їхніх дій, рухів, фізичного, психоемоційного станів, наприклад: Царські очі дивилися кудись далеко-далеко, заходили туманом, маліли, і на них звільна, як вечірні сумерки на вікна, опус- калися повіки [18, с. 15]; Гетьман схилив голо- ву на стіл і стиснув її кріпко-кріпко [18, с. 15]; Одначе ледь-ледь посміхнувся: він розгадав, що це все значить [2, с. 246]; Кульгавенька така, але дуже-дуже хороша [25, с. 305]; Він таки підві- вся і пішов, ледве-ледве пересуваючи ступні в крутій пилюзі [33, с. 89]; Мабуть, здалека йшов москаль, бо підбився і насилу-насилу волік свої притомлені ноги [20, с. 30]; Пісенька якось незавважливо ввірветься, цибатий журавель зо- стається на дорозі, а Галя засипа в меншого бра- та на рука. Нудно-нудно! Холодно-холодно! Темно-темно! [6, c. 198]; Ввесь отерпну, було, од смутку, здерев’янію. Увійду в хату, – там сум- но-сумно, мов у домовині! [20, с. 95]; Радюкові здалось, що вона журилась. І йому стало дуже- дуже її жаль! [20, с. 183];
   2) при змалюванні природи, подій, дій, на- приклад: Чудесний ліс. Мішаний. І дуби, великі- великі, в лісі ростуть, і ясенки, і берестки, і сосни. Найбільше дубів та сосон. У тиху погоду в лісі ані шелесне: тихо-тихо, тільки флейтою іволга заграє, застукотить дятел, затівлікає щиглик… [4, с. 179]; Далеко-далеко на південь засиніли смугою гори, вкриті лісом. Та смужка здавалась на краю неба сизою хмарою, котра ледве-ледве висовувалась скраю над степом. Там, у тих горах, стояло велике село Сегединці [20, с. 183]; Над- ворі було темно, аж чорно. Тільки все небо було засіяне зорями густо-прегусто. На вулиці було тих й мертво [20, с. 326]; Рано-рано, задовго до того, як сонце вмиється і вистромиться з-за гло- дового куща по той бік, іде Максим з торбою тру- сити рибу [21, с. 169].
   Редупліковані прислівники функціюють в ху- дожньому тексті як експресеми, уможливлюють відтворити більший обсяг інформації як змістової, так і емоційно-оцінної, експресивної, увиразню- ють внутрішній світ і психоемоційний стан героїв. Висновки і пропозиції. У сучасній україн- ській мові редуплікація прислівників потенцій- но продуктивний спосіб творення. Редупліковані прислівники представлені такими словотвір- ними моделями: 8 моделей якісно-означальних прислівників, 11 моделей прислівників способу дії, 5 моделей кількісно-означальних прислівни- ків, 7 моделей прислівників часу, 5 моделей при-
слівників місця.
   Редупліковані прислівники відрізняються від інших редуплікованих іменників, прикметників, дієслів ритмічністю, римованістю, експресивніс- тю, різноманітністю словотвірних моделей: якіс- но-означальні прислівники (Adv1-Adv1, Adv1- pref (пре) Adv2, Adv1 suf (-яч-)-Adv1 suf (-яч), Adv1 suf (-еньк-)-Adv2, Adv1-Adv2 suf (-еньк-), Adv1-Adv2 suf (-ісіньк-), Adv1 suf (-еньк-)-Adv1 suf (-еньк-), Adv1 suf (-есеньк-)-Adv1 suf (-есеньк-)), кількісно-означальні прислівники (Adv1 suf

(-ечк-)-Adv1 suf (-ечк-),  прислівникіи  способу  дії (pref (спід) Adv1-Adv2, pref (на) Adv1-Adv2, Adv1-pref (на) Adv2, pref (по) Adv1-Adv2, Adv1- part(не)-Adv1), Adv1-prep (на)-Adv, Adv1-prep (о)- Adv1, Adv1-prart (що)-Adv1, Adv1-prart (а)-Adv1), обставинні прислівники часу Adv1 suf (-есеньк-
)-Adv2, Adv1-pref (по-) Adv2 suf (-есеньк-), об- ставинні прислівники  місця (Adv1 suf (-ісіньк-)-


Adv2, Adv1-Adv2 suf (-ечк-)). В українській мові можуть утворюватися триплікаційні прислівни- ки якісно-означальної, кількісно-означальної, темпоральної, локальної семантики, способу дії (Adv1-Adv1-Adv1). Нові дослідження можуть бути спрямовані у сферу аналізу образно-стиліс- тичних можливостей редуплікованих прислівни- ків, триплікованих прислівників.

Список літератури:
1. Alieva N. Reduplication in Southeast Asian languages: Differences in word structures. Productivity and Greativity. Studies in General and Descriptive Linguistics in Honor of E. M. Uhlenbeck / Ed. by M. Janse. Mouton de Gruyter. 1998, p. 413–419.
2. Багряний Іван. Сад Гетсиманський. Київ : Наук. думка, 2001. 548 с.
3. Білик І. Не дратуйте грифонів : Роман. Київ : Редакційно-видавничий відділ «Заповіт» МГП «Інформ       ВТ сервіс», 1993. 304 с.
4. Вишня Остап. Зенітка : Гуморески, усмішки. Дніпропетровськ : Січ, 1993. 191 с.
5. Вільде І. Сестри Річинські. Роман. Київ : «Дніпро», 1977. 687 с.
6. Вовчок Марко. Оповідання. Казки. Повісті. Роман. Київ : Наукова думка, 1983. 638 с.
7. Гнатюк І. Ф. Благословляла мати на дорогу. Київ : Веселка, 1994. 95 с.
8. Гончар О. Т. Твори : в 2 т. Т. 1 : Людина і зброя. Циклон : романи. Київ : Дніпро, 1983. 583 с.
9. Гончар Олесь. Перекоп : Роман. Київ : Український центр духовної культури, 1997. 339 с.
10. Гуцало Євген. Діти Чорнобиля. Київ : «Україна», 1998. 104 с.
11. Денисовець І. Словотвір і стилістика сучасної дитячої прози. Полтава : ПП «Астрая», 2018. 272 с.
12. Жайворонок Н. В. Українська етнолінгвістика : Нариси : Навч. посіб для студ. вищ. нав. закл. Київ : Довіра, 2007. 262 с.
13. Загребельний П. А. Брухт : Роман. Харків : Фоліо, 2003. 253 с.
14. Злотополець В., Федів І. Життя та дивовижні пригоди козака Миколи на безлюдному острові. Київ : «Ярос- лавів Вал», 2007. 224 с.
15. Ковінька О. І. Не грайте на нервах : Гуморист новели та оповідання. Харків : Прапор, 1983. 167 с.
16. Костенко Ліна : Навчальний посібник-хрестоматія / ідея, упорядкування, інтерпретація творів Григорія Клочека. Кіровоград : Степова Еллада, 1999. 320 с.
17. Курило О. Уваги до сучасної української літературної мови. Київ : Вид-во Соломії Павличко «Основи», 2008. 303 с.
18. Лепкий Б. Мотря. Історична повість у двох томах. Львів : «Дивосвіт», 1998. 420 с.
19. Нестайко В. З. Вибрані твори : В 2-х т. Т. І : Тореадори з Васюківки : Трилогія про пригоди двох друзів. Київ : Веселка, 1990. 495 с.
20. Нечуй-Левицький І. С. Твори : В 3 т. Київ : Дніпро, 1988. Т. І. : Дві московки. Рибалка Панас Круть. Баба Параска та баба Палажка. Бідний думкою багатіє / Упорядник Н. Є. Крутікова. 463 с.
21. Ніколашина Т. Редуплікати в сучасній українській мові: структура, семантика, функція. Studia Ucrainica Varsoviensia. 5. Warszawa : Wydawnictwa Uniwersytetu Warszawskiego, 2017. С. 87–101.
22. Оглоблин А. Материалы по удвоению в мадурском языке. Языки Юго-Восточной Азии: Проблемы повто- ров. Москва, 1980. С. 165–177.
23. Осока Сергій. Нічні купання в серпні: коротка проза. Львів : Видавництво Старого Лева, 2016. 224 с.
24. Пахолок З. О. Реалізація категорії повторюваності в українській мові. Актуальні проблеми лінгвістики : теорія і практика. Випуск ХХІХ. 2014. С. 32–52.
25. Письменна Л. М. Казки, небом вкриті, а вітром підбиті : Казки. Київ : Веселка, 1990. 325 с.
26. Рожанский Ф. И. Редупликация : Опыт типологического исследования. Москва : Знак, 2011. 256 с.
27. Симоненко В. Півні на рушниках : Оповідання. Щоденник / Упоряд., автор вступ. статті М. М. Ільницький. Львів : Каменяр, 1992. 91 с.
28. Словарь української мові: В чотирьох томах / Упорядник Б. Грінченко. Київ : Наук. думка, 1996.
29. Словник синонімів української мови : В 2 т. / А. А. Бурячок, Г. М. Гнатюк, С. І. Головащук та інші. Київ : Наук. думка, 1999–2000. Т. 1 – 1040 с. Т. 2 – 960 с.
30. Стельмах М. Твори : В 6-ти т. Т. 1 : Дніпро. 1972. – 662 с.
31. Стус Василь. Дорога болю / упорядник М. Х. Коцюбинська. Київ : «Радянський письменник», 1990. 222 с.
32. Тараненко О. Редуплікація / Українська мова. Енциклопедія, редкол. В. Русанівський, О. Тараненко, М. Зяблик. Київ, 2000. С. 507–508.
33. Тютюнник Г. М. Твори. Книга 2 : Повісті / упоряд., післямова А. Я. Шевченка. Київ : Молодь, 1985. 328 с.
34. Українка Леся. Твори : В 2 т. Київ : Наук. думка, 1986. 606 с.
35. Чапля І. К. Прислівники в українській мові. Харків : Вид-во Харківського ун-ту ім. О. М. Горького, 1960. 124 с.
36. Шевченко Т. Поетичні твори. 1847–1861. Том 2. Київ : «Дніпро». 1970. 416 с.
37. Щербак Ю. М. Лікарі : роман, повість. Оповідання. Київ : Дніпро, 1990. 623.
References:
1. Alieva, N. (1998). Reduplication in Southeast Asian languages: Differences in word structures. In M. Janse (Ed.), Productivity and Greativity. Studies in General and Descriptive Linguistics in Honor of E. M. Uhlenbeck, pp. 413–419. Mouton de Gruyter.
2. Bahrianyi, I. (2001). Sad Hetsymanskyi [Garden of Gethsemane]. Kyiv: Nauk. dumka. (in Ukrainian)
3. Bilyk, I. (1993). Ne dratuite hryfoniv [Do not irritate griffins]: roman. Kyiv: RVV “Zapovit”: MHP “Inform         VT servis”. (in Ukrainian)
4. Vyshnia, Ostap. (1993). Zenitka [Antiaircraft gun]: Humoresky, usmishky. Dnipropetrovsk: Sich. (in Ukrainian)
5. Vilde, I. (1977). Sestry Richynski [Sisters Richynski]: roman. Kyiv: Dnipro. (in Ukrainian)
6. Vovchok, Marko. (1983). Opovidannia. Kazky. Povisti. Roman [Story. Tales. Stories. Novel]. Kyiv: Nauk. dumka. (in Ukrainian)

7. Hnatiuk, I. F. (1994). Blahoslovliala maty na dorohu [Blessed mother on the road]. Kyiv: Veselka. (in Ukrainian)
8. Honchar, O. T. (1983). Tvory [Writings] (Vol. 1: Liudyna i zbroia. Tsyklon). Kyiv: Dnipro. (in Ukrainian)
9. Honchar, Oles. (1997). Perekop [Digging]: roman. Kyiv: Ukrainskyi tsentr dukhovnoi kultury. (in Ukrainian)
10. Hutsalo, Yevhen. (1998). Dity Chornobylia [Children of Chernobyl]. Kyiv: Ukraina. (in Ukrainian)
11. Denysovets, I. (2018). Slovotvir i stylistyka suchasnoi dytiachoi prozy [Word formation and stylistics of modern children's prose]. Poltava: Astraia. (in Ukrainian)
12. Zhaivoronok, N. V. (2007). Ukrainska etnolinhvistyka [Ukrainian ethnolinguistics]: narysy: navch. posib. dlia stud. vyshch. navch. zakl. Kyiv: Dovira. (in Ukrainian)
13. Zahrebelnyi, P. A. (2003). Brukht [Junk]: roman. Kharkiv: Folio. (in Ukrainian)
14. Zlotopolets, V., & Fediv, I. (2007). Zhyttia ta dyvovyzhni pryhody kozaka Mykoly na bezliudnomu ostrovi [The life and amazing adventures of the Cossack Nicholas on a desert island]. Kyiv: Yaroslaviv Val. (in Ukrainian)
15. Kovinka, O. I. (1983). Ne hraite na nervakh [Don't play on your nerves]: Humorystychni novely ta opovidannia. Kharkiv: Prapor. (in Ukrainian)
16. Klocheka, H. (Comp.) (1999). Kostenko Lina [Kostenko Lina]: navch. posib.-khrestomatiia. Kirovohrad: Stepova Ellada. (in Ukrainian)
17. Kurylo, O. (2008). Uvahy do suchasnoi ukrainskoi literaturnoi movy [Attention to the modern Ukrainian literary language]. Kyiv: Vyd-vo Solomii Pavlychko “Osnovy”. (in Ukrainian)
18. Lepkyi, B. (1998). Motria [Motrya]: istorychna povist u dvokh tomakh. Lviv: Dyvosvit. (in Ukrainian)
19. Nestaiko, V. Z. (1990). Vybrani tvory [Selected works] (Vol. I: Toreadory z Vasiukivky: Trylohiia pro pryhody dvokh druziv). Kyiv: Veselka. (in Ukrainian)
20. Nechui-Levytskyi, I. S. (1988). Tvory [Writings] (Vol. I: Dvi moskovky. Rybalka Panas Krut. Baba Paraska ta baba Palazhka. Bidnyi dumkoiu bahatiie). Kyiv: Dnipro. (in Ukrainian)
21. Nikolashyna, T. (2017). Reduplikaty v suchasnii ukrainskii movi: struktura, semantyka, funktsiia [Reduplicates in the modern Ukrainian language: structure, semantics, function]. Studia Ucrainica Varsoviensia, 5, 87–101. (in Ukrainian)
22. Ogloblin, A. (1980). Materialy po udvoeniiu v madurskom iazyke [Doubling Materials in Madura]. In Iazyki Iugo-Vostochnoi Azii: Problemy povtorov [Southeast Asian Languages: Repetition Issues], pp. 165–177. Moskva. (in Russian)
23. Osoka, Serhii (2016). Nichni kupannia v serpni [Night swimming in August]: korotka proza. Lviv: Vyd-vo Staroho Leva. (in Ukrainian)
24. Pakholok, Z. O. (2014). Realizatsiia katehorii povtoriuvanosti v ukrainskii movi [Implementation of the category of repetition in the Ukrainian language]. Aktualni problemy linhvistyky : teoriia i praktyka [Current problems of linguistics: theory and practice], XXIX, 32–52. (in Ukrainian)
25. Pysmenna, L. M. (1990). Kazky, nebom vkryti, a vitrom pidbyti [Tales covered with the sky and lined with the wind]: kazky. Kyiv: Veselka. (in Ukrainian)
26. Rozhanskii, F. I. (2011). Reduplikatciia: Opyt tipologicheskogo issledovaniia [Reduplication: experience typological research]. Moskva: Znak. (in Russian)
27. Symonenko, V. (1992). Pivni na rushnykakh [Roosters on towels]: Opovidannia. Shchodennyk. Lviv: Kameniar. (in Ukrainian)
28. Hrinchenko, B. (Comp.) (1996). Slovar ukrainskoi movy [Dictionary of the Ukrainian language], vol. 1-4. Kyiv: Nauk. dumka. (in Ukrainian)
29. Buriachok, A. A., Hnatiuk, H. M., & Holovashchuk, S. I. et. al. (1999-2000). Slovnyk synonimiv ukrainskoi movy [Dictionary of synonyms of the Ukrainian language], vol. 1-2. Kyiv: Nauk. dumka. (in Ukrainian)
30. Stelmakh, M. (1972). Tvory [Writings], vol. 1. Kyiv: Dnipro. (in Ukrainian)
31. Stus, Vasyl (1990). Doroha boliu [The road of pain]. Kyiv: Rad. pysmennyk. (in Ukrainian)
32. Taranenko, O. (2000). Reduplikatsiia [Reduplication]. In V. Rusanivskyi, O. Taranenko, M. Ziablyk (Eds.),
Ukrainska mova [Ukrainian language]: entsyklopediia, pp. 507–508. Kyiv. (in Ukrainian)
33. Tiutiunnyk, H. M. (1985). Tvory [Writings], (Book 2: Povisti). Kyiv: Molod. (in Ukrainian)
34. Ukrainka, Lesia (1986). Tvory [Writings], vol. 1-2. Kyiv: Nauk. dumka. (in Ukrainian)
35. Chaplia, I. K. (1960). Pryslivnyky v ukrainskii movi [Adverbs in the Ukrainian language]. Kharkiv: Vyd-vo Kharkivskoho un-tu im. O. M. Horkoho. (in Ukrainian)
36. Shevchenko, T. (1970). Poetychni tvory [Poetry]. 1847–1861, vol. 2. Kyiv: Dnipro. (in Ukrainian)
37. Shcherbak, Yu. M. (1990). Likari [Doctors]: roman, povist, opovidannia. Kyiv: Dnipro. (in Ukrainian)





Nikolashyna Tetyana
Poltava V.G. Korolenko National Pedagogical University
REDUPLICATED ADVERBS IN THE UKRAINIAN WORD-FORMATION SYSTEM
Summary. The article is devoted to word-forming models reduplicating adverbs. An adverb is a lexical-grammat- ical class of indeclinable words with the categorical meaning of non-procedural manner, marks of non-procedural features, sometimes features of the subject, the circumstances in which the action occurs. An adverb is a his- torical class of words that are formed in both morphological and non-morphological ways. In modern Ukrainian language, the adverb reduplication is a potentially productive way of coining new words. Reduplication is not only the repetition of the reduplicated sound composition, but it is also the repetition of adverbs antonymy and synon- ymy. The analysis of reduplication as a way of creation of adverbs in the modern Ukrainian language was done. The complete, incomplete, divergent adverb reduplication was studied. The reduplicated adverbs set expressions were characterized. Identified and analyzed word-formation models quality-attributive adverbs (Adv1-Adv1, Adv1-pref (пре) Adv2, Adv1 suf (-яч-)-Adv1 suf (-яч), Adv1 suf (-еньк-)-Adv2, Adv1-Adv2 suf (-еньк-), Adv1- Adv2 suf (-ісіньк-), Adv1 suf (-еньк-)-Adv1 suf (-еньк-), Adv1 suf (-есеньк-)-Adv1 suf (-есеньк-)), the quantitative and attributive adverbs (Adv1 suf (-ечк-)-Adv1 suf (-ечк-), adverbs of manner (pref (спід) Adv1-Adv2, pref (на) Adv1-Adv2, Adv1-pref (на) Adv2, pref (по) Adv1-Adv2, Adv1-part(не)-Adv1), Adv1- prep (на)-Adv, Adv1- prep (о)-Adv1, Adv1- prart (що)-Adv1, Adv1- prart (а)-Adv1), adverbs of time (Adv1 suf (-есеньк-)-Adv2, Adv1- pref (по-) Adv2 suf (-есеньк-), adverbs of place (Adv1 suf (-ісіньк-)-Adv2, Adv1 -Adv2 suf (-ечк-)). In the Ukrainian language, triplicate adverbs of quality-attributive, the quantitative and attributive, time, local semantics, man- ner (Adv1-Adv1-Adv1) can be formed. Reduplicated adverbs function in the literary text as expressive units that allow to reproduce a larger amount of information, both semantic and emotional, evaluative, expressive, express the inner world, and psycho-emotional state of the characters. Reduplicated adverbs differ from other reduplicated nouns, adjectives, and verbs by rhythm, rhyme, expressiveness, variety of word-formation models. The descriptive method, method of component analysis, and a modeling method were used in this study.
Keywords: reduplication, reduplicated adverb, reduplicated words, word-formation model, way of coining new words.

