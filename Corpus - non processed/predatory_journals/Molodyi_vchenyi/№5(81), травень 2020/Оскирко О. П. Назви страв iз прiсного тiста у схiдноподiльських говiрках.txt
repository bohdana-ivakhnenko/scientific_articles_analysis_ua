
«Молодий вчений» • № 5 (81) • травень, 2020 р.

DOI: https://doi.org/10.32839/2304-5809/2020-5-81-21 УДК 811.161.2’373.2(477.43/44)



Оскирко О.П.
Міжрегіональна академія управління персоналом

НАЗВИ СТРАВ IЗ ПРIСНОГО ТIСТА У СХIДНОПОДIЛЬСЬКИХ ГОВIРКАХ
Анотація. Статтю присвячено аналізу лексико-семантичної групи назв страв із прісного тіста, з’ясовано мотиваційні ознаки, здійснено етимологічний та лінгвогеографічний аналіз досліджуваних номенів, про- ведено лексичні паралелі з іншими говірками української мови. Більшість назв – питомі лексеми або їх деривати, зрідка – аналітичні найменування – узгоджені словосполучення. Визначальними диферен- ційними ознаками у лексико-семантичній групі на позначення страв із прісного тіста є «спосіб приго- тування», «місце виготовлення», «різновид начинки». Початковим технологічним процесом для страв із борошна є приготування тіста, з якого потім готують конкретний продукт харчування. Встановлено, що на позначення продуктів із прісного висушеного тіста в активний ужиток мовців говірок Східного Поді- лля ввійшли назви виробів промислового виробництва, а на основі макаронних виробів готують кілька різновидів страв.
Ключові слова: східноподільські говірки, подільський говір, тематична група лексики, номінація, назви їжі та напоїв, лексика харчування.

       Постановка проблеми. Тематична гру- па лексики на позначення назв їжі нео- дноразово ставала предметом діалектологічних студій. Лексика української мови неоднаково представлена і за регіонами, і за ареалами по- бутування діалектної мови. Названа тематична група лексики східноподільських говірок поки що залишається поза увагою діалектологів. Для забезпечення надійної емпіричної бази Словни- ка української мови, забезпечення повноти ма- теріалу до Лексичного атласу української мови системна фіксація й опис лексем на позначення назв страв із прісного тіста у східноподільських
говірках видається нам актуальною.
Аналіз  останніх  досліджень  і публікацій.
Найменування  страв  української   кухні  описано

В роботі Е. Ґоци (Ґоца), окремі компоненти лексико- семантичної групи страв на позначення їжі дослі- джували М. Волошинова (Волошинова), Л. Борис (Борис), Г. Вештарт (Вештарт), З. Ганудель (Гану- дель), Н. Загнітко (Загнітко), Є. Турчин (Турчин), Л. Різник (Різник). Лексеми на позначення виробів iз прісного тіста представленi в діалектних слов- никах  української  мови  та  в  наукових  розвідках Л. Борис (Борис), Н. Загнітко (Загнітко), Є. Турчин (Турчин),  В. Рiзник  (Рiзник).  Лексика  діалектної української  мови  неоднаково  опрацьована  за  на- бором лексико-семантичних, тематичних груп, по- внотою відображення основних елементів у межах цих об’єктів. Назви страв iз прісного тіста у східно- подільських говірках систематично не вивчена, що і визначає актуальність нашого дослідження.
© Оскирко О.П., 2020

   Формулювання цілей статті.  Мета  стат- ті – здійснити лексико-семантичну характерис- тику номінацій страв iз прісного тіста, провести лінгвогеографічний та етимологічний аналіз за- фіксованих номенів, визначити основні моделі номінації. Реалізація поставленої мети передба- чає вирішення таких завдань: виявити функці- ональну активність аналізованих лексем; уста- новити лексико-семантичні паралелі з іншими діалектами української мови; визначити най- більш продуктивні способи утворення номенів.
   Матеріалом для  дослідження  стали  влас-  ні експедиційні записи, здійснені протягом 2017–2019 рр. у населених пунктах західних ра- йонів Черкащини, східних – Вінниччини, північ- но-східних – Одещини, північно-західних – Кіро- воградщини.
   Виклад основного матеріалу досліджен- ня. Найбільш поширеною стравою із прісного тіс- та з додаванням начинки були вареники. На по- значення такої страви в досліджуваних говірках зафіксовано загальнонародну лексему ва|реник, яка є віддієслівним дериватом і мотивована спо- собом приготування страви. На позначення варе- ників зафіксовано низку складних найменувань, виражених неузгодженими та узгодженими атрибутивними словосполученнями. За моделлю
«іменник вареник» + «прийменник з, із» + «імен- ник» утворені назви вареників за ДО «різновид начинки»: ва|реники з бара|бол’ойу, ва|реники ш чеи|решн’ами, ва|реники з |вишн’ами, ва|реники с ка|пустойу, ва|реники с кар|тошкойу, ва|реники с клуб|н’ікойу, ва|реники с полу|ниц’ойу, ва|реники |с:иром, ва|реники с т|ворогом, ва|реники ш:оў|ковиц’ойу.
   У декількох говірках зафіксовано складний номен ва|реники леи|дач˙і. Атрибутив указує на спрощення процесу приготування страви.  Тіс- то на такі вареники замішували з сиром разом, формували його у вигляді качалочки, різали на шматочки і варили.
   ДО «спосіб приготування» вплинула на появу складного номена ва|реники на па|ру “вареники, приготовані шляхом обдавання парою”.
    Спеціальну назву мають вироби із м’ясною начинкою – пельмені, технологія їх приготуван- ня подібна до технології приготування варени- ків, але цим виробам надавали іншої форми – з’єднували кінці виробу, внаслідок чого вареник із м’ясом за формою ставав подібним до вушка. Ця страва не була традиційною для української кухні і запозичена з російської. Лексема пель- мені, відповідно, також запозичена з російської мови, в яку потрапила з мови комі, де утворилась за ознакою подібності: пель – вухо, нянь – хліб, вушка з хліба (ЕСУМ, ІV, с. 332). У досліджува- них говірках лексема підпадає під говіркові за- кони і зафіксована у кількох фонетичних варі- антах пле|мен’і, п˙іл’мен’і, п˙іл’імен’і. Наявність м’ясної начинки і своєрідна форма зумовили ви- користання цих виробів для приготування рідкої страви – супу з пельменями.
   На позначення виробу, приготовленого з пріс- ного тіста, але без начинки в східноподільських го- вірках уживають загальнонародну (СУМ, І, с. 91) назву вар’а|ниц’а, що далі на захід зафіксовано лексему із диспалаталізованим [р] вара|ниц’а. Здебільшого варяниці не виготовляли як само-

стійну страву, а робили їх одночасно з вареника- ми, зазвичай якщо не вистачило начинки.
   Iз прісного тіста такої ж консистенції як на ва|реники відривали невеликі шматочки і готува- ли їх шляхом варіння як самостійну страву, або ж додавали у рідку страву. На позначення цієї їжі зафіксовано загальнонародну назву галуш|ки. За даними «Етимологічного словника української мови», лексема галушка є похідною від іменника гал, який в інших говірках української мови ужи- вається як самостійна лексема  і є запозиченням з германських мов (ЕСУМ, І, с. 455). В окремих населених пунктах фіксуємо прозоро мотивовану назву галушок – р|ванц’і (Клд). Постання цього номена зумовлене дією, яку виконує господиня
– відриває шматочки тіста від цілого шматка ви- мішеного тіста. Вузьколокальною на позначення галушок є лексема |вушка, яка виникла шляхом перенесення за подібністю (Крт).
   Способом смаження на сковорідці із прісно- го тіста готували коржі. Назва корж «плоский круглої форми виріб із прісного тіста»  (СУМ, ІV, с. 289) є загальнонародною, проте не має за- гальноприйнятого етимологічного походження (ЕСУМ, ІІІ, с. 17). Уживаючись у плюральній формі, лексема корж входить до складу аналі- тичних найменувань страв: кор|ж˙і з |маком “страва, виготовлена із коржа, поламаного на шматочки та змішана з тертим маком і невели- кою кількістю води”, кор|ж˙і з моло|ком “полама- ні шматочки коржа, залиті кип’яченим молоком”.
   Сему “поколотий ножем  корж,  що  роблять  із кислого хлібного тіста і печуть на сковороді, намащеній маслом або салом” реалізує  лексе- ма п˙ід|палок. У Словнику української мови лексема під·|палок зі значенням «перепічка» зареєстрована з ремаркою діалектна і проілю- стрована контекстами із творів М. Стельмаха та В. Кучера (СУМ, ІV, с. 479).
   Iз прісного тіста рідкої консистенції готують млинці. Назва мли|нец’ є питомою і етимологічно пов’язана з дієсловом молоти (ЕСУМ, ІІІ, с. 489). Крім того, мовці уживають суфіксальний дери- ват млинчики, який не має зменшувального зна- чення. Лексема мли|нец’ входить до аналітичних назв різновидів страв, залежно від додаткового продукту, який споживають разом із млинцем: млин|ц’і з’і смеи|танойу, ~ з ва|рен’ам, ~ |медом тощо.
   На позначення невеликого товстого млинця з більш густого тіста в говірках уживають лексему о|ладок та фонетичний варіант iз протетичним приголосним го|ладок. Іменник оладок запози- чений iз давньогрецької мови, у якій слово на його позначення споріднене з лексемою зі зна- ченням «олія» (ЕСУМ, ІV, с. 178).
   На позначення тоненького млинця, приготов- леного із рідкого тіста з додаванням начинки, зафіксовано лексеми на|лисник, на|л’існик, в окремих говірках – варіант із субститутивними змінами [н] → [м] ма|л’існик. За даними Етимо- логічного словника української мови, назва на- лісник є питомою і утворена від основи іменника ліса і прийменника на «дерев’яна решітка». На- зва мотивована тим, що в давнину борошняні ви- роби випікали на решітках, які поміщали в печі над жаром (ЕСУМ, ІV, с. 34). Варіант налисник утворився внаслідок деетимологізованої форми

налісник, зближеної з іменником лист. Збли- женню, на думку етимологів, сприяло те, що де- які борошняні вироби випікали на листі рослин (ЕСУМ, ІV, с. 33–34). Архілексема на|лисник, на|л’існик входить до складу аналітичних найме- нувань на|л’існик з м|йасом, на|л’існик |с:иром, на|л’існик с т|ворогом. У східноподільських го- вірках лексема на|л’існик розширює свою семан- тичну структуру за рахунок сем “жарений на ско- вороді тоненький коржик, начинений варенням або сиром” та “пиріг із тіста з начинкою”.
   Із прісного тіста шляхом висушування виго- товляли макаронні вироби. Найбільш пошире- ними були вироби із прісного пшеничного тіста у вигляді тонких плоских висушених смужок, на позначення яких у загальнонародному та говір- ковому вжитку побутує запозичена із тюркських мов лексема |локшина (ЕСУМ, ІІІ, с. 283).
   На позначення локшини у східноподільських говірках   широко   засвідчена   питома  лексема
|зат’ірка, мотивована дієсловом терти (ЕСУМ, VІ, с. 559). Загальнонародній мові лексема за- тірка відома на позначення страви,  звареної на воді або молоці з розтертого в дрібні кульки борошна з водою (СУМ, ІІІ, с. 352). Таку ж техно- логію виготовлення затірки подає З. Клиновець- ка [6, с. 55]. У говірках Східного Поділля номе- ном |зат’ірка позначають локшину домашнього приготування, виготовлену із тонко розкатаного тіста і порізаного на довгі тоненькі смужки, що можемо розглядати як специфічну діалектну рису досліджуваних говірок. Тільки в окремих говірках слова |зат’ірка, |затирка уживають для номінації страви, звареної на воді або моло- ці з розтертого в дрібні кульки борошна з водою:
|зат’ірка ізс куку|руз’анойі му|ки і зати|райіц’а на |тертку (Кнл).
   На позначення продуктів із прісного вису- шеного тіста в активний ужиток мовців говірок Східного Поділля ввійшли назви виробів про- мислового виробництва веирм˙і|шел’, мака|рони, лап|ша. ДО «місце виготовлення» спричинила

опозицію сем “виріб промислового виготовлення”
: “виріб домашнього виготовлення”. Першу сему реалізують аналітичні найменування лап|ша мага|з’ін:а, веирм˙і|шел’ мага|з’ін:а, друга сема  в досліджуваних говірках реалізована аналітич- ними найменуваннями до|машн’а веирм˙і|шел’, до|машн’а лап|ша та лексемою |зат’ірка.
   На основі макаронних виробів готують кіль- ка різновидів страв. На позначення попередньо відвареної, а потім запеченої з додаванням ве- ликої кількості яєць лапші уживається слово
|бабка, відоме з цим значенням і літературній мові (СУМ, І, с. 76). Як синонім рідше засвідчено лексему мака|ран, очевидно, мотивовану назвою основного компонента мака|рони. Цю лексему не фіксує Словник української мови. Опис при- готування страви під назвою макаран подає до- слідниця З. Клиновецька. Авторка української кулінарної книги теж пов’язує цю назву зі сло- вом макарони і подає відомості, що це страва із крутого порізаного тіста, типу локшини, бабка з локшини [6, с. 189]. В інших джерелах містять- ся відомості про макаран як страву, що готували на Поділлі: Ще моя прабабця напередодні свят- кування Пущення пекла макаран із домашньої локшини. Це така пишна бабка із додаванням великої кількості яєць [6, с. 189].
   Висновки і пропозиції. Отже, на позначен- ня страв iз прісного тіста у східноподільських говірках переважають однослівнi номінації ва|речники, |бабка, мака|рони, |зат’ірка. веирм˙і|шел’, лап|ша, галуш|ки, пле|мен’і. Рiдше – складнi найменування, вираженi неузгодженими та узгодженими атрибутивними словосполучен- нями за моделлю «іменник» + «прийменник з, із»
+ «іменник»: ва|реники з бара|бол’ойу, ва|реники з чеи|решн’ами, ва|реники з |вишн’ами, на|л’існик iз м|йасом, на|л’існик iз |с:иром, кор|ж˙і з моло|ком. На позначення продуктів із прісного висушеного тіста в активний ужиток мовців ввій- шли назви виробів промислового виробництва, такi як: лап|ша, веирм˙і|шел’, мака|рони.


Список обстежених населених пунктів:
   Бгч – Богачівка Христинівського р-ну Черкаської обл.; Бт – Ботвинівка Христинівського р-ну Черкаської обл.; Дбр – Доброводи Уманського р-ну Черкаської обл.; Жр – Журавка Новоархангельського р-ну Кірово- градської обл.; Йс – Йосипівка Благовіщенського р-ну Кіровоградської обл.; Клн – Кальниболота Новоар- хангельського р-ну Кіровоградської обл.; Км – Кам’янече Новоархангельського р-ну Кіровоградської обл.;    Клб – Клебань Тульчинського р-ну Вінницької обл.; Клд – Колодисте Уманського р-ну Черкаської обл.; Кнл – Конела Жашківського р-ну Черкаської обл.; Крс – Красногірка Голованівського р-ну Кіровоградської обл.;   Лщ – Ліщинівка Христинівського р-ну Черкаської обл.; Мч – Мечиславка Ульянівського р-ну Кіровоградської обл.; Нд – Надлак Новоархангельського р-ну Кіровоградської обл.; Окс – Оксанина Уманського р-ну Чер- каської обл.; Ост – Острівець Уманського р-ну Черкаської обл.; Пдв – Підвисоке Новоархангельського р-ну Кіровоградської обл.; Плн – Полянецьке Уманського р-ну Черкаської обл.; Рз – Розсішки Христинівського  р-ну Черкаської обл.; Рзс – Розсоховатець Новоархангельського р-ну Кіровоградської обл.; Св – Свердликове Новоархангельського р-ну Кіровоградської обл.; Сн – Синиця Христинівського р-ну Черкаської обл.; Снх – Синюха Новоархангельського р-ну Кіровоградської обл.; Сч – Сичівка Христинівського р-ну Черкаської обл.; Ск – Скалева Новоархангельського р-ну Кіровоградської обл.; Сб – Соболівка Шполянського р-ну Черкаської обл.; Ст – Стебне Звенигородського р-ну Черкаської обл.; Стп – Степівка Монастирищенського р-ну Черкась- кої обл.; Тп – Тополівка Теплицького р-ну Вінницької обл.; Трг – Торговиця Новоархангельського р-ну Кіро- воградської обл.; Хр – Христинівка Христинівського р-ну Черкаської обл.; Цб – Цибулів Монастирищенського р-ну Черкаської обл.; Чй – Чайківка Христинівського р-ну Черкаської обл.; Чр – Чорна Кам’янка Маньків- ського р-ну Черкаської обл.; Шм – Шамраївка Сквирського р-ну Київської обл.; Шк – Шукайвода Христи- нівського р-ну Черкаської обл.; Юр – Юр’ївка Добровеличківського р-ну Кіровоградської обл.; Ял – Яланець Бершадського р-ну Вінницької обл.

Джерела:
   Грінченко – Грінченко Б. Д. Словарь української мови : у 4 т. Київ, 1907–1909. Т. 1–4; ЕСУМ – Етимо- логічний словник української мови : в 7 т. / ред.-кол. : О. С. Мельничук та ін. Київ : Наук. думка, 1982–2012; СУМ – Словник української мови : в 11 т. / ред. кол. І. К. Білодід та ін. – Київ : Наук. думка, 1970–1980; Тищен- ко – Тищенко Т. М. Атлас сільськогосподарської лексики подільсько-середньонаддніпрянської межі (рукопис зберігається в архівах Східноподільського лінгвокраєзнавчого центру); Турчин – Турчин Є. Д. Словник села Тилич на Лемківщині. Київ : Укр. академія друкарства, 2011. 384 с.; Ганудель – Ганудель З. Лінгвістичний атлас українських говорів Східної Словаччини : у 2-х т. Братислава ; Прящів, 1981. Т. І: Назви страв, посуду    і кухонного начиння. 212 с.; Вешторт – Вешторт Г. Ф. Названия пищи в говорах Полесья // Лексика Полесья Материалы для полеского диалектного словаря / отв. ред. Н. И. Толстой . Москва : Наука, 1968. С. 366–415; Різник – Різник В. П. Назви їжі та кухонного начиння в говірках надсянсько-наддністрянського суміжжя : дис. … канд. філол. наук : 10.02.01. Львів, 2017. 370 с.; Загнітко – Загнітко Н. Г. Назви їжі, напоїв у східностепо- вих говірках Донеччини : дис. … канд. філол. наук : 10.02.01. Донецьк, 2011. 453 с.; Ґоца – Ґоца Е. Д. Назви їжі і кухонного начиння в українських карпатських говорах : дис. канд. філол. наук : 10.02.01. Київ, 2001. 466 с.;
Волошинова – Волошинова М. О. Динаміка традиційної предметної лексики в українських східнослобожан- ських говірках : дис. … канд. філол. наук : 10.02.01. Луганськ, 2014. 301 с.; Борис – Борис Л. М. Динаміка тематичної групи лексики їжі та напоїв у буковинських говірках : дис. … канд. філол. наук : 10.02.01. Чернівці, 2015. 330 с.

Список літератури:
1. Артюх Л.Ф. Українська народна кулінарія: Історико-етнографічне дослідження. Київ : Наук. думка, 1977. 155 с.
2. Ганудель З. Народні страви і напої: Лексика українських говорів Східної Словаччини. Пряшів, 1987. 215 с.
3. Ґоца Е. Назви їжі й кухонного начиння в українських карпатських говорах. Ужгород : Ґражда, 2010. 360 с. : іл.
4. Дубовіс Г.О. Українська кухня. Харків : Фоліо, 2006. 591 с.
5. Жайворонок В.В. Знаки української етнокультури: Словник-довідник. Київ : Довіра, 2006. 723 с.
6. Клиновецька З. Страви й напитки на Україні / Репринтвидання 1913 р. Київ : Час, 1991. 218 с.
7. Магрицька І.В. Назви весільного печива в українських східнослобожанських говірках. Вісник Луган. держ. пед. ун-ту імені Тараса Шевченка. 1999. № 5. С. 78–89.
8. Оскирко О.П. Назви їжі та напоїв як об’єкт українського мовознавства. Філологічний часопис : зб. наук. праць. Умань : Візаві, 2017. Вип. 1(9). С. 53–62.
9. Оскирко О.П. Номінація круп та страв із них у східноподільських говірках. Наукові праці Кам’янець- Подільського національного університету імені Івана Огієнка. Філологічні науки. Вип. 44. Кам’янець- Подільський : Аксіома, 2017. С. 244–248.
10. Оскирко О.П. Номінація обрядових страв весняного циклу у східноподільських говірках. Науковий вісник Ужгородського університету; Серія «Філологія». Ужгород, 2018. Вип. 1(39). С. 122–125.
11. Тищенко Т.М. «Словник східноподільських говірок» як відображення номінаційних процесів у східнопо- дільському ареалі української мови. Філологічний часопис : зб. наук. праць. Умань : ВПЦ «Візаві», 2017.  С. 216–227.
References:
1. Artyukh, L.F. (1977). Ukrayinska narodna kulinariya: Istoryko-etnografichne doslidzhennya [Ukrainian folk cuisine: Historical and ethnographic research]. Kyiv: Nauk. opinion. (in Ukrainian)
2. Ganudel, Z. (1987). Narodni stravy i napoyi: Leksyka ukrayinskyx govoriv Sxidnoyi Slovachchyny [Folk dishes and drinks: Vocabulary of Ukrainian dialects of Eastern Slovakia]. Presov. (in Slovakia)
3. Gotsa, E. (2010). Nazvy yizhi j kuxonnogo nachynnya v ukrayinskyx karpatskyx govorax [Names of food and kitchen utensils in the Ukrainian Carpathian dialects]. Uzhhorod: Citizen. (in Ukrainian)
4. Dubovis, G.O. (2009). Ukrayinska kuxnya [Ukrainian cuisine]. Kharkiv: Folio. (in Ukrainian)
5. Zhayvoronok, V.V. (2006). Znaky ukrayinskoyi etnokultury: Slovnyk-dovidnyk [Signs of Ukrainian ethnoculture: Dictionary-reference book]. Kyiv: Dovira. (in Ukrainian)
6. Klinovetska, Z. (1991). Stravy j napytky na Ukrayini / Repryntvydannya 1913 r. [Food and drink in Ukraine / Reprint edition 1913]. Kyiv: Chas. (in Ukrainian)
7. Magritskaya, I.V. (1999). Nazvy vesilnogo pechyva v ukrayinskyx sxidnoslobozhanskyx govirkax [Names of wedding cookies in the Ukrainian East Slobozhansky dialects]. Visnyk of Luhansk. state ped. Taras Shevchenko University, no. 5, pp. 78–89.
8. Oskyrko, O.P. (2017). Nazvy yizhi ta napoyiv yak obyekt ukrayinskogo movoznavstva [Names of food and beverages as an object of Ukrainian linguistics]. Philological Journal: Coll. Science. wash, vol. 1, no. 9, рp. 53–62.
9. Oskyrko, O.P. (2017). Nominaciya krup ta strav iz nyx u sxidnopodilskyx govirkax [Nomination of cereals and dishes from them in the East Podolia dialects]. Scientific works of Kamyanets-Podilsky National University named after Ivan Ogienko. Philological sciences, vol. 44, pp. 244–248.
10. Oskyrko, O.P. (2018). Nominaciya obryadovyx strav vesnyanogo cyklu u sxidnopodilskyx govirkax [Nomination of ceremonial dishes of the spring cycle in the East Podolia dialects]. Scientific Bulletin of Uzhgorod University; Philology series, vol. 1, no. 39, pp. 122–125.
11. Tyshchenko, T.M. (2017). «Slovnyk sxidnopodilskyx govirok» yak vidobrazhennya nominacijnyx procesiv u sxidnopodilskomu areali ukrayinskoyi movy [“Dictionary of East Podolsk dialects” as a reflection of nomination processes in the East Podolia area of the Ukrainian language].  Philological Journal: Coll. Science. wash,        pp. 216–227.





Oskyrko Alexey
Interregional Academy of Personnel Management
THE NOMINATION OF DISHES FROM FRESH DOUGH IN THE EASTERN PODILLY DIALECTS
Sammary. The article is devoted to the analysis of the lexical-semantic group of names of dishes from fresh dough. It was found out the motivational features. The etymological and linguistic-geographical analysis of the studied nouns was carried out. The lexical parallels with other dialects of the Ukrainian language were made. The most names are specific tokens or their derivatives, occasionally – analytical names – agreed phrases. The defining differential features in the lexical-semantic group for the designation of dishes from fresh dough are “method of preparation”, “place of manufacture”, “variety of filling”. The initial technological process for flour dishes is the preparation of dough, which is then used to prepare a specific food product. It is established that the names of products of industrial production have entered the active use of speakers of Eastern Podillya dialects to denote products from fresh dried dough, and several varieties of dishes are prepared on the basis of pasta. It turned out that the most common dish of fresh dough with the addition of fillings were dumplings. A number of complex names expressed by uncoordinated and agreed attributive phrases have been recorded to denote dumplings. Cakes were prepared from fresh dough by frying in a frying pan. The name of the cake is common, but does not have a common etymological origin. Pancakes are prepared from fresh dough of liquid consistency. To denote a small thick pancake made of a thicker dough, the token pancakes and a phonetic variant with a prosthetic conso- nant smoothie are used in dialects. Token of a thin pancake made of liquid dough with the addition of filling, the tokens pancake were recorded. The name is motivated by the fact that in ancient times flour products were baked on grills, which were placed in the oven over heat. The specific token zatirka, motivated by the verb rub, is widely attested to denote noodles in Eastern Podolia dialects. In the common language of the token grout is known to denote a dish cooked in water or milk from ground into small balls of flour with water.
Keywords: Eastern Podilly Proverbs, Podilskyi dialect, thematic vocabulary group, nomination, names of food and drinks, vocabulary of food.

