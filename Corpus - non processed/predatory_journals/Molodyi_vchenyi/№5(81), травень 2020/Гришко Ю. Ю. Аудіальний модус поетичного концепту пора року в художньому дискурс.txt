«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-1 УДК 811.161.2’373.43: 811.161.2’06’42



Гришко Ю.Ю.
Полтавський національний педагогічний університет
імені В.Г. Короленка

АУДІАЛЬНИЙ МОДУС ПОЕТИЧНОГО КОНЦЕПТУ ПОРА РОКУ
В ХУДОЖНЬОМУ ДИСКУРСІ
Анотація. У статті представлені результати лінгвістичного аналізу українського поетичного дискурсу Е. Андієвської, В. Ванзяка, В. Вовк, П. Вольвача, О. Гаран, В. Герасим’юка, В. Голобородька, С. Жадана, Ю. Іздрика, С. Короненко, А. Кузьменка (Кузьми Скрябіна), Е. Кухаренка, З. Олексенко, Г. Півторак, Н. Харасайло та ін. (загалом понад п’ять тисяч сторінок) в аспекті добору письменниками фонетико-сти- лістичних засобів для моделювання концепту ПОРА РОКУ. Визначено, що митці формують оригінальний звуковий фон за допомогою акустико-артикуляційних властивостей звуків, що входять до складу аліте- рацій та асонансів. Найчастотнішими є алітерації свистячих та шиплячих приголосних, поєднуваних із різнотипними асонансами, що репрезентують концептуальне значення ОСІНЬ.
Ключові слова: поетичний дискурс, концепт, фонетико-стилістичні ресурси, алітерація, асонанс, голосні, приголосні.

      Постановка проблеми. Український пое- тичний дискурс вирізняється насиченістю аудіального сприйняття, що зумовлює підвище- ну експресивність та естетичність лінгвістичних одиниць. Найвищий ступінь оказіональності (вражаючої оригінальності) мають фонетичні по- втори, зокрема алітерації й асонанси, на відміну від повторів лексичних (які почасти використані суто для підсилення фонетичного повтору), адже залежать від індивідуальних, неусвідомлюва- них фонетичних асоціацій у творчому процесі [28, с. 108]. Саме повтор в українському поетич- ному дискурсі здатний створювати різноманітні за предметним наповненням асоціативні поля [33, с. 311]. Т. Сільман виявила здатність оказіо- нального співзвуччя типу алітерацій та асонан- сів нести «незапрограмовану стихію звукової ін-
струментовки» [29, с. 14].
Аналіз останніх досліджень і публікацій.
У ХХ–ХХІ століттях явища української фоно-


стилістики в різноманітних контекстах активно досліджували Т. Беценко, П. Дудик, Т. Єщенко, (специфіка філологічного аналізу фоностиліс- тичного рівня художнього тексту), В. Ващенко, В. Коптілов, І. Чередниченко (детальний опис засобів української стилістики), С. Єрмоленко (дослідження знакової структури мовних оди- ниць, проблеми мовної картини світу), Б. Іва- нюк, О. Настенко (обґрунтування типів фоне- тичних засобів, теоретичні аспекти звукопису), М. Кабиш (семантика й стилістичні функції звукопису в українській поезії), І. Качуровський, Л. Комарницька, В. Левицький (звуковий симво- лізм), О. Тєлєжкіна (лінгвостилістичний аспект гри звуком у поетичних творах), Л. Українець (семантико-прагматичний вимір фонетичної ко- нотації в українській поетичній мові) та ін.
   Виділення не вирішених раніше частин загальної проблеми. Засоби фонетичної сти- лістики, що, сприяючи слуховому образотворен-


© Гришко Ю.Ю., 2020

ню, виявили себе як складники концепту ПОРА РОКУ, ще не були досліджені в славістиці.
   Мета статті. Головна мета – визначити най- частотніші фонетико-стилістичні ресурси з поси- леним аудіальним (слуховим) навантаженням, використані сучасними українськими поетами для моделювання в художній комунікації кон- цептів ВЕСНА, ЛІТО, ОСІНЬ, ЗИМА.
   Виклад основного матеріалу. Функції алі- терацій та асонансів у художніх творах обумов- лені мистецькими інтенціями і є різноманітни- ми, але переважно це – формування специфічної звукової, інтонаційної чи смислової виразності тексту [18, с. 86]. У формуванні концепту ПОРА РОКУ найпродуктивнішими типами звукопису є алітерації (поєднувані з асонансами), що пере- дають звуконаслідування/звуковідтворення чи виконують функцію посилення експресивності. Як зазначає В. Коптілов, звуковідтворення має два різновиди: власне звуковідтворення (коли в текст включені передані фонетичними засо- бами мови крики тварин і птахів, звуки машин чи механізмів тощо) та звуконаслідування (відо- браження звуків навколишньої дійсності за до- помогою спеціально дібраних слів, у складі яких повторюються фонеми, що нагадують відповідні звуки) [17, с. 242].
   Розглянемо фоностилістичні одиниці окремо для кожного з чотирьох концептуальних значень ВЕСНА, ЛІТО, ОСІНЬ, ЗИМА.
   1. Концепт ЗИМА, окрім використання в контексті власне лексеми зима, репрезентова- ний використанням алітерацій передньоязико- вих свистячих приголосних [з], [с]: <…> Зорями розсипалась зима <…> [34, с. 425]; <…> Впаде сніг, засипле нас, всі сліди сховає <…>. / Зла зима, півроку тільки сніг. / Зла зима, ховай- ся, хто не встиг <…> [30, с. 38]. Такий звуковий фон можна спостерігати і в тавтограмі В. Ванзя- ка: Зима засмеркла. / Злетілись зграї. / Зли- лися звуки зловісні. / Засмута-зайда замагає.
/ Зоря зневірена, засни… // Здолаю злобу. / Зблудь зомліє. / Заквітне змерзлий зорепад. / Застигне зболена завія. / Засяє золото з загат [3, с. 24]. У цьому вірші максимально відчутний ігровий аспект звукових повторів через його на- сиченість, що свідчить про прагматичний худож- ній експеримент [18, с. 86].
   Б. Лепкий посилює акустичний ефект свистя- чих приголосних емфатично наголошеним емо- ційним вигуком: <…> Сніги слід позадували – / о-го-го! [22, с. 509].
   2. Концепт ВЕСНА представлений доміну- ванням сонорних приголосних або поєднанням сонорних приголосних із свистячими та шипля- чими, що моделюють звуковий ефект весняного грому, співу пташок, шелесту листя, дзюрчання струмків тощо: Громи гриміли, / Громи гриміли повесні <…> [20, с. 53]; Квітне квітень квітами,
/ Ходить лісом, ріками <…> [27, с. 123]; З роси у сонце золотий кульбаб / хоробру щ[шч]ічку виставив і гріє[йе] <…> [19, с. 63]; На берегах Десняних / Скупана сонцем зелень весняна / З вітром в садках шелестить, / Стишена по- вінь, повінь десняна / Збігла в дніпрові мости
<…> [23, с. 91]; <…> он сіли / Синиці / На ла-
гідну грушу. / І щ[шч]ебечуть, / Щ[шч]асливі…
/ Я[йа] ж з місця не зрушу… <…> [32, с. 26];

<…> Заллється сонцем сонна щ[шч]е долина. / Вода співочіше задзюркотить <…> [12, с. 29]; На тихій стіні зелений шерех травня / ло- вить окрилені мерехти малих істот, / щ[шч]о креслять простір шибким рухом <…> [21].
   3. Концепт ЛІТО письменники моделюють насамперед уведенням у звукову тканину вірша алітерацій сонорних бокових [л], [л´] та асонансів різних голосних (лексема літо також має місце): Літо літописує про луг <…> / Літо літописує про поле <…> [10, с. 276–277]; Лисніє липовий, липневий липець, / Липучий і лискучий в білім збанку <…> [2, с. 63]; На липах бджіл налипло! / Мов орган, / Гудуть / Столітні липи у про- вулку. / На сонячному промені / Перга – / Пахучий слід від лип / До золотого вулика [25, с. 71]; Літо в Літині літує, / літо в Літи- ні летить, / непомітно пролітає, / наче мить
<…> [16, с. 167].
   Примітно, що фонетико-стилістичні ресурси для опису середини й кінця літа відрізняються. Так, кінець літа письменники зображують ви- користанням алітерацій свиястячих приголо- сних [з], [с], [ц], та шиплячих [ж], [ч], [ш], тобто
«палітра» звукових засобів наближається до тієї, якою митці вимальовують ОСІНЬ: <…> Цей сер- пень такий гарячий, він схожий / на камінь, який витягнули з вогнищ[шч]а. / Скільки тобі остигати, каменю, / Скільки горіти твоєму серпневому серцю? <…> [13, с. 52]; <…> Там сни- ла кульбаба про літо минуле, / Чіплялись зір- ки у волосся сріблисті; / Де білі берези клони- лись і гнулись, / Ряснів наш гербарій і зіллям, і листям <…> [4, с. 54]; Замкнулось наше літеч- ко журбою, / Заклавши в схови золото зерна. / Я лину в осінь, любий, самотою… / <…> стиг- не синя вись, / А серце в тузі сивіє тобою <…> [26,с.322];<…>Колоситьсяпідсонцемпшениця,/ Обіцяючи / Щ[шч]едрий / Врожай [32, с. 29]; Снить природа у серпневім сні, / Соняхи схиля- ються спекотно, / І сюрчить у скошеній стер- ні / Сірий коник – стрибунець болотний <…> [23, с. 65]; <…> на серпик місяця серпня / Двері зачинені <…> [31, с. 236]; від літа лишилися листя позлітки / та сонце латунне та неба ціан / та холод арктичний вповзає нізвідки / а літо сповзає у бан <…> [15, с. 223].
   4. Концепт ОСІНЬ, незважаючи на пізнє становлення в українському традиційному світо- сприйнятті (спершу слов’яни мали лише три пори року) [6, с. 350], є найчастотнішим у поетичному дискурсі з-поміж інших репрезентантів ПОРИ РОКУ. Цей концепт формують алітерації свис- тячих та шиплячих приголосних, що передають акустичне враження шелесту листя, що опадає, та/або крапель дощу, як-от у поезіях «І про дощ, але не конче» Е. Андієвської, де поетеса вико- ристовує нагромадження алітерацій шиплячих і свистячих приголосних та повтори лексеми дощ: Дощ[шч] рівний, як дошка, / На чолі зморшка, / Ступа, як пампушка, / Відчужений слуху. / За просвітом тужить, / Щ[шч]об видобуть тишу / В весільний піддашок – / Шука собі по- ловини, / Дощ[шч] з жуковини <…> / Зараз бульбашки-дружки / Низенько у ніжки. / Та бульбашки збились в стіжки, / Вибравши інші стежки – / Дражнять цибатого блазня: /
«Де ж це бачено, / Не дощ[шч], а шкапа <…>» /

Дощ[шч] вітається / З усіма, / З ким знається і не знається: / «Дайте дещ[шч]ицю / Дощ[шч] у вдержаться». Дощ[шч] [1, с. 220–223]. І. Низо- вий уводить у контекст вірша «Жура за журавля- ми» із акустично насиченим тлом, сформованим алітераціями фрикативного шиплячого приголо- сного [ж] та фрикативного свистячого [з], звуко- наслідування-персонфікацію журавлиного кри- ку: Знаю, в чужині за ріднокраєм / Журяться без краю журавлі… / Журавлі повернуться, я знаю, / З чужини до рідної землі. // <…> Жу- равлину тугу відчуваю, / Переймаю серцем їх жалі: / Жури, жури! – чую в шумі гаю, – / Жури, жури! – в тихій ковилі… [24].
   Високою частотністю характеризується зву- ковий малюнок шелесту листя: Палаючий шип- шини кущ[шч] / нервує небеса, як тлущ[шч] / у хащ[шч]ах / хижака. / З кометохащ[шч] кометокущ[шч] / вилущ[шч]ує ядристу тлущ[шч] / несе її ріка <…> [9, с. 141]; <…> В жовтій траві червоніє шипшина / швид- ше… швидше… <…> [7, с. 24]; <…> Озвалася осінь. / Щ[шч]е одна. / Вже вересень ранком / на сонячній лірі, / На струнах зарошених / блюз витина. / Мелодія блюзу / й поезія осені / До шибочки горнуться. / Я сама. / Віконця всі – навстіж! / Із золота й просині / Так щ[шч] едро нашіптує / осінь слова <…> [11, с. 119].
   С. Жадан, моделюючи концепт ОСІНЬ, послу- говується передовсім комбінаціями з алітерацій свистячих і шиплячих приголосних та асонансів голосних високого підняття [у], [і], що посилюють емоційно-настороєву картину твору: Перші дні листопада. / Вона спить у порожній кімнаті, в чужому ліжку. / А він думає: чуже місто, чужа кімната – / як я ї[йі]ї[йі] тут залишу?
<…> [14, с. 44–45]. Подібний звуковий малюнок

для формування паралелей між станом природи й станом ліричного героя пропонує О. Гаран: так змійкою[йу] осінь в душу / наранок / холодні роси / хмаринок хустки тернові / і щ[шч]ем по дощ[шч]ах / і відчай / вітри відлетять <…> / завтра / розіллється ніч срібляста / в я[йа] кій спочивали трави / ти питимеш / зелен- зілля / зі мною / без мене / осінь [8, с. 86].
   Алітераціями свистячого приголосного [с] та повтором лексеми на позначання кольору сірий утворює «осінню» сугестію Г. Вовченко: сіре небо / сірі люди / сірий настрій / сірина <…> [5, с. 76]. О. Гаран алітерації свистячих та шиплячих приго- лосних поєднує з парономазією, завдяки чому твір набуває особливої емоційності: <…> залишиться пісня / на спалах / на сполох / на спогад / на спомин / осіннього сонця / оманливий сонях / у серці / серпнево / ожинові сльози / щ[шч]е тися- ча снів / до найперших морозів [8, с. 84].
   Цікаву асоціативну звукову канву на ґрунті свистячих і шиплячих приголосних, пов’язану з осінньою порою, вибудовує В. Слапчук: Діти зо- шити купую[йу]ть. / Отже, скоро осінь. / За- нуда осінь. / Занудніша від шкільного завуча, / ген вона стовбичить / (з відстані останньої парти), / як училка біля дошки <…> [31, с. 237]. Висновки і пропозиції. У сучасному укра- їнському поетичному дискурсі концепт ПОРА РОКУ найчастіше представлений концептуаль- ним значенням ОСІНЬ, фоностилістичне моде- лювання якого на аудіальному рівні сприйняття відбувається завдяки використанню алітерацій свистячих і шиплячих приголосних, поєднува- них із асонансами. Наші подальші дослідження вбачаємо у порівнянні стилістичної інтерпрета- ції концепту ПОРА РОКУ в сучасних англомов-
них та німецькомовних поетичних дискурсах.

Список літератури:
1. Андієвська Е. Поезії. Твори. Мюнхен – Хмельницький, 2004. Т. 1. 239 с.
2. Антонич Б.-І. Поезії. Вибрані твори / упор. Д. Ільницький, передм. Д. Ільницького та І. Старовойт. Київ : Смолоскип, 2012. 872 с.
3. Ванзяк В. Поезії. Зоряні роси: поезії / ред. М. Заруба. Хмільник : РІА «Пульсар», 2004. С. 22–27.
4. Вовк В. Поезії. Київ : Родовід, 2000. 421 с.
5. Вовченко Г. Поезії. Вишнева повінь: антологія сучасної жіночої поезії Полтавщини. Полтава : Дивосвіт, 2012. С. 70–77.
6. Войтович В. Українська міфологія. Київ : Либідь, 2002. 664 с. ; іл.
7. Вольвач П. Триб: поезії. Київ : Факт, 2009. 124 с. (Серія «Зона Овідія»).
8. Гаран О. Поезії. Вишнева повінь: антологія сучасної жіночої поезії Полтавщини. Полтава : Дивосвіт, 2012. С. 80–87.
9. Герасим’юк В. Кров і легіт: вибрані вірші і поеми. Чернівці : Букрек, 2014. 320 с.
10. Голобородько В.І. Летюче віконце: вибрані поезії / вст. ст. І.М. Дзюби. Київ : Укр. письменник, 2005. 463 с.
11. Данько Н. Поезії. Вишнева повінь: антологія сучасної жіночої поезії Полтавщини. Полтава : Дивосвіт, 2012. С. 118–123.
12. Демченко В. Мій світ: поезія, проза. Полтава : ТОВ «АСМІ», 2012. С. 8–87.
13. Жадан С. Антена: поезії. Чернівці : Меридіан Черновіц, 2018. 304 с.
14. Жадан С. Життя Марії: книга віршів і перекладів. Чернівці : Meridian Czernowitz; Книги – ХХІ, 2015. 184 с.
15. Іздрик Ю. Меланхолії: поезії. Львів : Вид-во Старого Лева, 2019. 311 с.
16. Кичинський А. Небажаний свідок: вибрані поезії. Чернівці : Букрек, 2013. 296 с. (Серія «Третє тисячоліття : українська поезія»).
17. Коптілов В.В. Фоностилістика. Сучасна українська літературна мова. Стилістика / за заг. ред. І.К. Білодіда. Київ : Наукова думка, 1973. С. 211–243.
18. Корниенко О.А. Игровая поэтика в литературе : учеб. пособие. Киев: Вид-во НПУ ім. М.П. Драгоманова. 2017. 242 с.
19. Короненко С. Ворожба на віршах. Київ : Ярославів Вал, 2000. 184 с.
20. Кухаренко Е.Г. Осінній дощ у понеділок: поезії. Полтава : ТОВ «Фірма “Техсервіс”», 2010. 248 с.
21. Левченко О. Поезії. URL: https://lewczenko.livejournal.com/91381.html (дата звернення: 25.05.2019).
22. Лепкий Б. Поезії. Поети «Молодої музи» / упор., авт. передм. М.М. Ільницький. Київ : Дніпро, 2006. С. 379–518.
23. Міщенко О.М. Полудень: зб. вибраного. Лубни : Комунальне вид-во «Лубни», 2010. 150 с.
24. Низовий І. Поезії. URL: http://maysterni.com (дата звернення: 06.03.2018).

25. Низовий І.Д. Провесінь: вірші. Київ : Рад. письм., 1971. 80 с.
26. Олексенко З. Поезії. Вишнева повінь: антологія сучасної жіночої поезії Полтавщини. Полтава : Дивосвіт, 2012. С. 316–323.
27. Півторак Г. Поезії. Зоряні роси: поезії / ред. М. Заруба. Хмільник : РІА «Пульсар», 2004. С. 123–125.
28. Поливанов Е. Д. Общий фонетический принцип всякой поэтической техники. Вопросы языкознания. 1963.
№ 1. С. 99–112.
29. Сильман Т.И. Заметки о лирике (мысль – образ – эмоция – звук). Филологические науки. 1974. № 5. С. 13–24.
30. Скрябін Кузьма. Я, Шонік і Шпіцберген. Харків : Фоліо, 2015. 122 с.
31. Слапчук В.Д. Золоті куполи: поезії. Луцьк : Волинська обласна друкарня, 2008. 276 с.
32. Слєпцов В. Між променів жита: вибрані поезії. Полтава : Полтавський літератор, 2016. 224 с.
33. Ткаченко А. Звукова сфера художньої мови. Фоніка. Мистецтво слова : підручн. для студ. гуманіт. спец. вищ. навч. закл. 2-ге вид., випр. і доп. Київ : ВПЦ «Київський університет», 2003. С. 302–316.
34. Харасайло Н. Поезії. Вишнева повінь: антологія сучасної жіночої поезії Полтавщини. Полтава : Дивосвіт, 2012. С. 422–429.
References:
1. Andiievska Е. (2004). Tvory [Works]. Munich – Khmelnytskyi, vol. 1. (in Ukrainian)
2. Аntonych B.-І. (2012). Vybrani tvory [Selected works] (eds. D. Іlnytskyi, І. Starovoit). Kyiv: Smoloskyp. (in Ukrainian)
3. Vanziak V. (2004). Poezii [Poetry]. Zoriani rosy: poezii [Star dews: poetry] (еd. М. Zаrubа). Khmilnyk: Pulsаr, pp. 22–27. (in Ukrainian)
4. Vovk V. (2000). Poezii [Poetry]. Kyiv: Rodovid. (in Ukrainian)
5. Vovchenko H. (2012). Poezii [Poetry]. Vyshneva povin: antolohiia suchasnoi zhinochoi poezii Poltavshchyny [Cherry flood: anthology of modern women’s poetry of Poltava Region]. Poltava: Dyvosvit, pp. 70–77. (in Ukrainian)
6. Voitovych V. (2002). Ukrainska mifolohiia [Ukrainian mythology]. Kyiv: Lybid. (in Ukrainian)
7. Volvach P. (2000). Tryb: poezii [Tribe: poetry]. Kyiv: Fakt. (in Ukrainian)
8. Haran О. (2012). Poezii [Poetry]. Vyshneva povin: antolohiia suchasnoi zhinochoi poezii Poltavshchyny [Cherry flood: anthology of modern women’s poetry of Poltava Region]. Poltava: Dyvosvit, pp. 80–87. (in Ukrainian)
9. Herasymiuk V. (2014). Krov і lehit: vybrani virshi i poemy [Blood and gentle breeze: selected poetry and poems]. Chernivtsi: Bukrek. (in Ukrainian)
10. Holoborodko V. І. (2005). Letiuche vikontse: vybrani poezii [Flying casement: selected poetry]. Kyiv: Ukrainskyi pysmennyk. (in Ukrainian)
11. Danko N. (2012). Poezii [Poetry]. Vyshneva povin: antolohiia suchasnoi zhinochoi poezii Poltavshchyny [Cherry flood: anthology of modern women’s poetry of Poltava Region]. Poltava: Dyvosvit, pp. 118–123. (in Ukrainian)
12. Demchenko V. (2012). Mii svit: poeziia, proza [My world: poetry, prose]. Poltava: АСМІ. (in Ukrainian)
13. Zhadan S. (2018). Antena: poezii [Antenna: poetry]. Chernivtsi: Merydian Chernovits. (in Ukrainian)
14. Zhadan S. (20015). Zhyttia Marii: knyha virshiv i perekladiv [Maria’s life: the book of poems and translations]. Chernivtsi: Meridian Czernowitz; Khyhy – ХХІ. (in Ukrainian)
15. Izdryk Yu. (2019). Melankholii: poezii [Melancholies: poetry]. Lviv: Vyd. Staroho Leva. (in Ukrainian)
16. Kychynskyi А. (2013). Nebazhanyi svidok: vybrani poezii [Undesirable witness]. Chernivtsi: Bukrek. (in Ukrainian)
17. Koptilov V. V. (1973). Fonostylistyka [Phonetic stylistics]. Suchasna ukrainska literaturna mova. Stylistyka
[Modern Ukrainian literary language. Stylistics]. Kyiv: Naukova dumka, pp. 211–243. (in Ukrainian)
18. Kornienko О. А. (2017). Igrovaya poètika v literature: ucheb. posobie [Play poetics in literature: teach. manual]. Kyiv: М. P. Drаhоmаnov NPU. (in Russian)
19. Koronenko S. (2000). Vorozhba na virshakh [Fortune-telling on poems]. Kyiv: Yaroslaviv Val. (in Ukrainian)
20. Kukharenko Е. H. (2010). Osinnii doshch u ponedilok: poezii [Autumn rain on Monday: poetry]. Poltava: Tekhservis. (in Ukrainian)
21. Levchenko О. (2019) Poezii [Poetry]. Available at: https://lewczenko.livejou-rnal.com/91381.html (accessed 25 May 2019). (in Ukrainian)
22. Lepkyi B. (2006). Poezii [Poetry]. Poety “Molodoi Muzy” [Poets of “Young Muse”] (ed. M. M. Ilnytskyi). Kyiv: Dnipro, pp. 379–518. (in Ukrainian)
23. Mishchenko О. М. (2010). Poluden: zb. vybranoho [Midday: collect. of selected]. Lubny: Lubny. (in Ukrainian)
24. Nyzovyi І. (2018). Poezii [Poetry]. Available at: http://maysterni.com (accessed 6 March 2018). (in Ukrainian)
25. Nyzovyi І. D. (1971). Provesin: virshi [Spring beginning: poetry]. Kyiv: Rad. pysmennyk. (in Ukrainian)
26. Oleksenko Z. (2012). Poezii [Poetry]. Vyshneva povin: antolohiia suchasnoi zhinochoi poezii Poltavshchyny [Cherry flood: anthology of modern women’s poetry of Poltava Region]. Poltava: Dyvosvit, pp. 316–323.
27. Pivtorak H. (2004) Poezii [Poetry]. Zoriani rosy: poezii [Star dews: poetry] (еd. М. Zаrubа). Khmilnyk: Pulsаr, pp. 123–125.
28. Polivanov Е. D. (1963). Obshchiy foneticheskiy prinzip vsyakoy poèticheskoy tehniki [The general phonetic principle of every poetical technology]. The Questions of Linguistics, no. 1, pp. 99–112. (in Russian)
29. Silman Т. I. (1974). Zametki o lirike (mysl – obraz – èmotsiya – zvuk) [The notes about lyrics]. Philological Sciences, no. 5, pp. 13–24. (in Russian)
30. Skriabin Kuzma. (2015). Ya, Shonik i Spitsbergen [Me, Shonik and Spitsbergen]. Kharkiv: Folio. (in Ukrainian)
31. Slapchuk V. D. (2008). Zoloti kupoly: poezii [The golden cupolas: poetry]. Lutsk: Volyn Region Printing. (in Ukrainian)
32. Slieptsov V. (2016). Mizh promeniv zhyta: vybrani poezii [Between the rays of rye: selected poems]. Poltava: Poltavskyi literator. (in Ukrainian)
33. Тkachenkо А. (2003). Zvukova sfera khudozhnoi movy. Fonika [Sound sphere of belletristic language. Phonics].
Mystetstvo slova: pidruchn. [The art of word: textbook]. Kyiv: Kyiv University, pp. 302–316. (in Ukrainian)
34. Kharasailo N. (2012). Poezii [Poetry]. Vyshneva povin: antolohiia suchasnoi zhinochoi poezii Poltavshchyny [Cherry flood: anthology of modern women’s poetry of Poltava Region]. Poltava: Dyvosvit, pp. 422–429. (in Ukrainian)





Hryshko Yuliia
Poltava V. G. Korolenko National Pedagogical University
AUDITORY MODE OF POETICAL CONCEPT SEASON IN ARTISTIC DISCOURSE
Summary. The article deals with the results of linguistic analysis of Ukrainian poetical discourse of 20th–21st centuries, especially poems by such Ukrainian writers as E. Andiievska, V. Vanziak, V. Vovk, P. Vol- vach, O. Haran, V. Herasymiuk, V. Holoborodko, S. Zhadan, Yu. Izdryk, S. Koronenko, A. Kuzmenko (Kuzma Skriabin), E. Kukharenko, Z. Oleksenko, H. Pivtorak, N. Kharasailo and other (total over five thousands pages) in aspect of writers’ choosing of phonetic-stylistic means for modeling of concept SEASON. Ukrainian poetical discourse is mostly auditory oriented that makes a specially suggestion influence on addressees (readers/lis- teners). The functions of alliterations and assonances in artistic works are determined by author’s intentions; these functions are different, but mainly it is a formation of specific sound expressiveness of poetical text. The writers often reproduced graphically the various sounds of living nature; they make the poetical language more realistic because the reader/listener can hear (not only imagine) the poetical images under certain con- text conditions. The main purpose of the research is to distinguish the most frequent phonetic and stylistic means that have an intensified auditory (acoustic) sense and that used by modern Ukrainian poets for mode- ling the concepts SPRING, SUMMER, AUTUMN, WINTER in belletristic communication. The main methods of research are: observation, continuous sampling method, description method, method of linguistic-stylistic analysis, contextual method and semantic-stylistic method. It is determined that poets form the original sound background thanks to acoustic-articulator characteristics of sounds which are components of alliterations and assonances. In modern Ukrainian poetical discourse the concept SEASON is oftenest represented by concep- tual meaning AUTUMN of which phonetic-stylistic modeling at acoustic perception level takes place thanks to using the alliterations of blade spirant and sibilant consonants (combining with assonances). Our future researches will have focused on comparing the stylistic interpretation of concept SEASON in modern English– and German-language poetical discourses.
Keywords: poetical discourse, concept, phonetic and stylistic means, alliteration, assonance, vowels, consonants.

