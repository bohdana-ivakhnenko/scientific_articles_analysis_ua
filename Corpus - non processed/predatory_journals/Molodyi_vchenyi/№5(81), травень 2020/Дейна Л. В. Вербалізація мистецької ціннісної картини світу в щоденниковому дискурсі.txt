«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-2 УДК 811.161.2(093)–047.44



Дейна Л.В.
Полтавський національний педагогічний університет
імені В.Г. Короленка

ВЕРБАЛІЗАЦІЯ МИСТЕЦЬКОЇ ЦІННІСНОЇ КАРТИНИ СВІТУ В ЩОДЕННИКОВОМУ ДИСКУРСІ
Анотація. У статті описано специфіку ціннісної концептосфери автора щоденика. Схарактеризовано ак- сіологічний вимір «Я-образу» діариста й вирізнено в ньому п’ять аксіологічних кіл на матеріалі щоденни- кових текстів письменників другої половини ХХ – початку ХХІ століть: Олександра Довженка, Остапа Ви- шні, Володимира Малика, Василя Симоненка, Василя Стуса, Костянтина Москальця, Ольги Яворської. Доведено, що аналіз аксіологічного кола «Я-митець» має особливе значення для інтерпретації ціннісної картини світу письменника. Досліджуване аксіологічне коло диференційовано на відносно стрункі в пла- ні змісту та форми Ego-сектори «Я-персона», «Я-процес», «Я-колега», акцентовано увагу на особливостях реалізації кожного з них в аналізованих щоденниках. З’ясовано аксіологічно марковані домінанти опису- ваного аксіологічного кола. Продемонстровано, що знакова природа оцінки в ньому неоднорідна.
Ключові слова: автор щоденника, аксіологічне коло, аксіологічний сектор, митець, оцінка, письменницькі щоденники, ціннісна концептосфера, щоденниковий дискурс.


Постановка проблеми. Діаріуші спра- ведливо зараховують до оцінних  мовлен-
нєвих жанрів, оскільки автори зіставляють по- дії, які відбуваються довкола, і власні вчинки    з особистою системою цінностей. Мета будь-яких щоденникових записів – не стільки виклад по- дій, скільки фіксація свого ставлення до них, причому оцінність починає відігравати закрі- плену за нею ту або ту роль уже на початковій стадії конституювання тексту. Вона впливає на відбір і класифікацію фактів / явищ дійсності, на їхній опис у певному аспекті, а також на ви- користання специфічних лінгвістичних засо- бів. Саме тому точкою відліку в інтерпретації суб’єктивних й об’єктивних оцінних висловлень у щоденниковому дискурсі вважаємо особис- тість автора, його ціннісну картину світу, його
«Я-образ», або Ego.
   
Під час вербалізованого в діаріуші внутріш- нього мовлення, діалогу між Ego й Alter Ego («другим (іншим) Я») оприявнюється специфічна концептосфера письменника – система понять про сукупність реалій довкілля, система значень, утілена в ці реалії завдяки словам-концептам. Висловлюючи своє ставлення до повідомлювано- го, розмірковуючи щодо конкретного факту / яви- ща / особи тощо, діарист імпліцитно або експлі- цитно декларує значущість цього об’єкта для себе. З іншого боку, у кожній оцінці знаходить мовне втілення ментальний образ автора щоденнико- вого дискурсу. Протягом життя майстер слова, як і будь-хто інший, синхронно виконує чимало соці- ально-психологічних ролей. Так само й у власних щоденникових записах він постає в кількох іпос- тасях: як митець, як громадянин своєї країни, як член суспільства або групи людей, як суб’єкт  до-
© Дейна Л.В., 2020

вкілля, а також як чоловік, син / брат / онук, друг / товариш, учасник політичного процесу тощо.
   Аналіз останніх досліджень і публікацій. Зацікавлення категорією оцінки в комунікації вможливило розкриття когнітивних  механіз- мів і внутрішньомовних характеристик аксіоло- гічного процесу та спонукає до впорядкування функційно-інтенційного діапазону оцінки на тлі конкретного дискурсу. Незважаючи на активне й поліаспектне вивчення категорії оцінки Ару- тюнової Н. [1], Вольф О. [3], Ігнатьєвої С. [5], Космеди Т. [9], Онищенко І. [9], Островської О. [10], Степаненка М. [12] та багатьох інших на- уковців, на сучасному етапі розвитку лінгвісти- ки окреслені проблеми ще далекі від остаточного розв’язання, вони потребують глибшого опрацю- вання з урахуванням комплексного підходу до витлумачення онтології притаманних людській свідомості цінностей.
   Виділення не вирішених раніше частин загальної проблеми. Український письмен- ницький щоденниковий дискурс нині обстеже- ний ще недостатньо, на що впливає низка інтра- та екстралінгвальних чинників, з-поміж яких: порівняно невелика кількість опублікованих ді- аріушів майстрів слова, мова тексту-першодже- рела, труднощі інтерпретування суб’єктивного та об’єктивного в щоденникових записах та бага- то іншого. На нашу думку, докладний структур- но-семантичний аналіз ціннісної концептосфери майстра слова дасть змогу вияскравити аксіоло- гічні маркери та оприявнити ціннісну картину світу діариста, що сприятиме скрупульозному аналізу щоденникового дискурсу загалом.
   Формулювання мети статті. Мета про- понованої наукової розвідки – з’ясувати струк- турно-змістові   параметри   аксіологічного   кола
«Я-митець» в українському щоденниковому дис- курсі другої половини ХХ – початку ХХІ століття на матеріалі таких діаріушів: «Щоденник» Олек- сандра Довженка [4], «Думи мої, думи мої…» Остапа Вишні [2], «Синя книга» Володимира Ма- лика [7], «Окрайці думок» Василя Симоненка [11],
«Із таборового зошита» Василя Стуса [14], «Келія Чайної Троянди» Костянтина Москальця [8], «Що- денник болю і тривоги» Ольги Яворської [15].
   Виклад основного матеріалу досліджен- ня. Лінгвістичний аспект дослідження щоден- ників майстрів слова пов’язуємо насамперед із реалізацією творчої мотивації, зі специфікою ав- торського мовлення. Активна життєва позиція митців й особливе образне мислення потребують яскравого виявлення у слові. Крім того, діарі- уш обов’язково підпорядкований авторській ідеї, меті, яку реалізують наведені в ньому докумен- тальні свідчення, фрагменти діалогів, спогади тощо. Привертає увагу синкретизм письменниць- кого щоденника: він є органічним синтезом доку- ментально-художнього й публіцистичного начал. Серед письменницьких щоденників важко відшукати ті, які виконують суто мнемонічну функцію, тобто лише констатують факти. Це пов’язуємо на-самперед із непересічною творчою особистістю митця, який за своєю природою дале- кий від сухої фіксації явищ, подій тощо. Простий беземоційний короткий запис про якусь подію / явище обов’язково детермінований внутрішньою
потребою закарбування цього об’єкта.
   
Усі актуалізовані в щоденниковому дискурсі концепти, що виявилися значущими для авто- ра, доцільно об’єднати у специфічні семантичні вузли, або аксіологічні кола, у кожному з яких віддзеркалюється Ego щоденникаря. Саме за цим принципом вибудувану на основі когні- тивного групування дібраного фактичного ма- теріалу письменницьку парадигму «Я-образів» диференційовано   на   п’ять   аксіологічних кіл:
«Я-митець», «Я-громадянин», «Я з-поміж людей»,
«Я-особистість», «Я-довкілля» [13, с. 104]. Апліку- ючись, вони утворюють єдиний, цілісний, жор- стко ієрархізований «Я-образ» митця.
   Поза всяким сумнівом, у щоденникових спо- відях автор залишається насамперед літерато- ром, людиною мистецтва, майстром пера, тому на сторінках діаріуша постають розмисли про те, яким є сучасне красне письменство, яким воно було й повинне бути; письменник дає оцінку кон- кретним творам або колегам, часто повідомляє про те, як просувається власна робота, ніби до- зволяє уявному співрозмовникові зазирнути до своєї творчої лабораторії. Критична, оцінна вер- балізація розмислів у межах щоденникового дис- курсу дає змогу авторові (а згодом і реципієнту) осягнути й усвідомити особливості літературного процесу та власне місце в ньому. Такі оцінні ви- словлення діаристів про мистецтво й літературу загалом, а також про чужі та власні твори заку- мульовано в аксіологічне коло «Я-митець», у яко- му послідовно вирізняємо сектори «Я-процес»,
«Я-персона», «Я-колега», кожен із яких позиці- онований своєю палітрою прагмарелевантних форм і способів вираження.
   Мистецький період другої половини ХХ сто- ліття специфікований складними, а часом і не- безпечними суспільно-політичними умовами: важкий післявоєнний час; панування, трансфор- мація й ліквідація радянської ідеології; утиски та переслідування, яких зазнавали незручні для влади митці; розвал «сталінської тюрми на- родів» (В. Малик), сподівання й розчарування, пов’язані із цією подією та ін. Такі буремні реа- лії лягали свинцевим тавром на всі сфери укра- їнської дійсності. Природно, що письменники 60–80-их рр. ХХ століття зазвичай досить непро- сто переживали стагнацію вітчизняної літерату- ри, з-поміж їхніх аксіологічних висловлень пре- валюють експліцитні суб’єктивні пейоративні оцінки як окремих персоналій, так і всього ра- дянського красного письменства, репрезентуючи аксіологічні сектори «Я-процес» і «Я-колега» та оприявнюючи, як оголений нерв, болючі рани мистецького й суспільного тогочасся: Таланови- ті автори або мовчать (як Андріяшик), або за- ймаються бозна-чим (скажімо, Дрозд чи Шев- чук) …Бо не час Вінграновського. Бо не час Драча
– капітулянта поезії (Стус); До чого змілів наш гумор, як зубожіла сатира (Симоненко); Є реа- лізм, якому служив Шевченко, і є реалізм, що ко- ристується послугами Дмитерка. Різні речі! Не дмитерки спадкоємці великих традицій нашої великомученицької Літератури. Вони живуть з неї, а не для неї (Симоненко); Література ні- кчемна, до краю засоціологізована. Читати по суті нічого (Малик). Щоденникарі наголошують і на тому, що майстри пера змушені ставати при- служниками режиму; ті ж з них, хто залишається

правдорубами, зазнають переслідувань і попо- внюють лави ворогів народу. У таких щоденни- кових нотатках на зазначені вище сектори імп- ліцитно екстраполюється ще й негативно марко- ваний зміст аксіологічного кола «Я-громадянин»: До безтями ненавиджу казенну, патентовану мудрість (Симоненко); Письменник став па- рією, ізгоєм. Партійні керівники, як це не дивно, стали дивитися на письменників, як на потен- ційних ворогів режиму (Малик); Час визначає кожного митця на волячий терпець, на опір. Коли почали тягнути жили – найперші упоко- рилися талановиті (Стус). Та й до тогочасних літературних тенденцій митці ставляться часом прискіпливо, репрезентуючи власну суб’єктивну, пейоративно марковану оцінку в модусах невдо- волення, занепокоєння, осуду або й обурення: Реальною залишилася, як і була, загроза форма- лістичного недоумства в літературі. Бо хіба не формалізм, коли сотні писарчуків за наперед заготовленими схемами обсмоктують десяток- другий так званих вічних ідей… (Симоненко); Все написане [про трагічні події ХХ ст. – Л. Д.] – тільки напівправда. Це не вина письменників. В основній масі вони чесні люди. Та з багатьох причин сказати всю правду вони не могли й не можуть. А жаль... <…> Так би хотілося напи- сати великий багатоплановий роман про тра- гедію XX віку! (Малик); Ось і маємо прозу кол- госпних підлітків – один співучіший за другого, один солодший за другого. З мовою сільської ба- бусі, яка без «енька» слова не вимовить, тобто типову колоніальну літературу-забавку (Стус); Талановиті люди (який майстер – Дрозд!), але до чого застосувати йому свою майстерність? І він розмальовує громадські туалети – бо це єдина дозволена форма громадського служіння українського мистецтва (Стус).
Аксіологічний  вектор  секторів  «Я-колега» та
«Я-процес» в обстежених щоденниках здебільшо- го має різнознакову оцінну природу: письменни- ки, залишаючись сам на сам зі своїми вражен- нями від прочитаного / побаченого / почутого, відверто діляться з уявним / умовним / потенцій- ним читачем власними думками. До того ж не- гативно обарвлені оцінки знаходять вияв у діа- рійних нотатках частіше, як-от: Страх не люблю
«українського» роману з його описами природи, почуттів героїв, з приземленістю, безкриліс- тю, якимось занудним стилем, довжелезними періодами. Це не тільки «селянський» роман (повість, новела), це й «робітничий», «виробни- чий», історичний роман. Один Загребельний ви- ривається з цього ряду і бере читача, якщо не сюжетом і характерами, то динамікою думки, цікавої, часто парадоксальної. І завжди – свіжої (Малик); Що не рік – то риси жіночі все яскра- віше виявляються в Драча. Сьогодні він – як балакуча тіточка. Такою ж балакучою тіточ- кою виявляється і Дзюба. Йому хочеться старої своєї стилістики, але з оглядом на нові умови. Виходить же так, що він багато пасталакає, а без користі (Стус).
   «Келія Чайної Троянди» К. Москальця ряс- ніє критичними зауваженнями, що стосуються прочитаних ним книжок і їхніх авторів, а також аналітичними думками про закони мови й ві- ршування, філософськими міркуваннями про

сенс творчої діяльності та багато іншого. Здебіль- шого суб’єктивні оцінки цих об’єктів набувають експліцитної різнознакової форми: Верлібр – це вивільнення ритму ментального, тому він без- посередніший і глибший за своєю дією, ніж ана- пест або хорей; але для належного сприйняття верлібру необхідно настроїтися на той самий ментальний ритм, який був у його творця; ви- никають також цікаві варіації й асоціативні вибухи на перетині двох мислень, двох інтелі- ґібельних ритмів – читача / слухача верлібру і його автора (Москалець); Почав учора читати
«Нудоту» Сартра і відклав; це − зайве, це пере- жите мною і благополучно забуте… (Моска- лець); …шукати навпомацки, руйнуючи грама- тику і синтаксис, безмежно розширюючи або звужуючи лексику, вдаватися до послуг авто- матичного письма, конструювати і деконстру- ювати навмання – безглуздо... (Москалець).
   До загальнолітературних медитативних роз- мислів удається й Ольга Яворська в «Щоденнику болю і тривоги». Маємо всі підстави вважати, що рефлексія на мотиваційну й ціннісну специфі- ку письменницької праці відіграє ще й важливу терапійну функцію для майстра пера, позаяк під час такої рефлексії він актуалізує важливі для себе рушійні та гальмувальні чинники, що впливають на творчий процес загалом. При- кметно, що оцінка в таких дискурсивних фраг- ментах аксіологічного кола «Я-митець» набуває ознак об’єктивної, а також нейтральної з погляду знакового маркування, оскільки сформульовані висловлення концентрують у собі своєрідні афо- ристичні абсолюти: Для письменника важливу роль відіграє оточення, спілкування з однодум- цями, правдива оцінка його творчості (Явор- ська); Основою творчості кожного письменника є відчуття внутрішньої свободи. Утративши його, втрачають творця. Саме так занапас- тили талант багатьох (Яворська); Перекона- на, що для ефективної творчої праці потрібні екстремальні, або нормальні умови (Яворська); Письменник не може не писати. Коли пишеш, думка працює, коли не пишеш – віддаляється (Яворська).
   Щоденник Ольги Яворської яскраво вирізня- ється на загальному тлі досліджуваних даіріушів у фокусі позитивно ограненої репрезентації аксіо- логічного сектора «Я-колега». Попри, здавалось би, загальну тематичну зосередженість щоден- никових записів на трагічних подіях в Україні 2013–2015 рр., чільне місце на сторінках щоден- ника відведене експлікуванню власного ставлен- ня до письменницького ремесла інших майстрів слова. У «Щоденнику болю і тривоги» описуваний аксіологічний сектор специфікований фактично лише комплементарним вектором: Петро [Соро- ка – Л. Д.] пише дуже сильно і щиро, його спові- дальна проза – це роздуми, що мимохіть вдоско- налюють читача… (Яворська); Вірші [Данила Кононенка – Л. Д.] начебто прості, але скільки тепла, світла, гордості за свій край і непідробле- ної синівської любові струмує з кожного  рядка, з кожної  строфи (Яворська); Написано   [збірка
«Бар’єр» С. Антонишин – Л. Д.] дуже сильно, на якомусь незмірному надриві, де одночасно вміщу- ються повінь вічності і чорний цвіт миттєвос- ті, тепло душі і протяги незахищеності  (Явор-

ська). Причину такого виразного меліоративного обарвлення власної оцінки чужих творчих дороб- ків авторка пояснює сама: Колись мені дорікнули, що захвалюю письменників у своїх щоденниках. Пишу про тих, кого люблю, чия творчість мені не байдужа, про тих, хто дорогий і близький мо- єму серцю. Я не літературний критик і не суд- дя, я – читач (Яворська). Яскравим пейоративно маркованим спалахом на загальному патетично- му тлі сектора «Я-колега» в описуваному діаріуші є експліцитна репрезентація вражень щоденни- карки від перегляду фільму про Тараса Шевчен- ка та від творчості професора Д. Грабовича: Пере- глянула фільм «Таємниці генія Шевченка» і була вражена «сенсаційними відкриттями», елемен- тарним домислом, дофантазовуванням, прості- ше кажучи, добріхуванням <…> опираючись на примітивні «дослідження» творців фільму та професора Грабовича <…> Повна маячня! <…> Цей фільм – паплюження святого імені Велико- го Кобзаря, імені жінки-матері, яка дала світові генія. <…> Не знаю, чи мала я на це право, але сприйняла фільм, як вибух нездорових фантазій (Яворська); Сумнозвісний професор Джордж Гра- бович опинився в третьому турі претендентів на Національну премію України імені Тараса Шевченка, що викликало хвилю невдоволення се- ред українських письменників <…> висловлюючи своє обурення появою українофоба у списку номі- нантів (Яворська).
   Загалом меліоративна стихія аксіологічних секторів «Я-процес» і «Я-колега» характерна і для діаріуша «Думи мої, думи мої…» Остапа Вишні. Прикметна риса його щоденникового почерку – домінування позитивно маркованих оцінних ви- словлень на адресу колег-письменників та щодо власної літературної праці: Леся Українка і ба- гато інших – поети не тільки свого народу, а вони поети всіх народів, всього людства, бо вони, крім своєї геніальності, ще й кришталево чес- ні (Вишня); У мене принаймні таке враження:
«Павлов» – чудесно, але це фотографія в дії. «Мі- чурін» – це справжнє кіномистецтво (Вишня); Для нас, для моєї родини, – це Миша Пилипен- ко замічательний артист, чесний, скромний, хороший, лагідний Пилипенко, що приніс себе   в театр, свою до театру любов, душу й серце (Вишня); На схилі літ я можу сказати чесно: – Ой, як я любив літературу! – А вона мене? –     І я її! І я щасливий, що доля моя дала мені змо- гу любити літературу! Спасибі долі! (Вишня); А творчість, справжня творчість, вона не тільки радує, вона запліднює (Вишня).
   Аксіологічні сектори «Я-колега» та «Я-персона» мають потенціал до імпліцитної чи експліцитної актуалізації аксіологічно маркованої  дихото- мії «свій» – «чужий» у проєкції на концепт твор- чості. В аналізованих щоденникових дискурсах привертає увагу той факт, що такого опозицію- вання письменники не декларують, знаходимо відповідне специфічне тематичне висловлен-  ня лише у В. Симоненка: Я розумію, що поет з мене такий собі. Але бувають і гірші. Такі, як я, теж необхідні для літератури. Ми своїми кво- лими думками угноїмо ґрунт, на якому вирос- те гігант. Прийдешній Тарас або Франко. Жду його, як віруючий пришестя Христового. Вірю, що мені пощастить почути радісну осанну на

честь його приходу. Хай тільки не зневажає він нас, маленьких чорноробів поезії. Він виросте   з нас (Симоненко). Одначе цей фрагмент вер- балізує нетиповий оцінний контент: зазвичай опозиція «свій» – «чужий» віддзеркалюється на аксіологічній шкалі «хороший» – «поганий» або
«добре» – «погано», в описуваному ж контексті спостережено обернене оцінне екстраполювання, адже свою творчість автор позначає знаком «–», тоді як прийдешнього генія української літера- тури звеличує й підносить.
   Так само, як і Василь Симоненко, загалом скромно і прискіпливо ставляться до своєї твор- чості Володимир Малик та Олександр Довженко. Меліоративна оцінка на власну адресу на сторін- ках їхніх щоденників звучить зрідка: Здається, я став писати гірше, ніж рік тому (Симоненко); Сьогодні казка ще подобається мені, жаль, що нікому її почитати (Симоненко); Мені важко од свідомості, що «Україна в огні» – це правда. При- крита і замкнена моя правда про народ і його лихо (Довженко); Мені здається, написав непо- гану штуку (Малик); Це моя третя і, на мій по- гляд, не краща книжка (Малик).
   В обстежених письменницьких щоденнико- вих дискурсах окреме місце в аксіологічному секторі «Я-персона» як об’єкт оцінювання займає власна творча робітня майстра слова. Аксіоло- гічна стихія в таких контекстах сфокусована на особливостях творчого процесу, джерелах автор- ського натхнення, здобутках і прикрощах, що су- проводжують народження нового твору тощо. До прикладу, О. Довженко, крім іншого, у діарійних нотатках подає своєрідні «замальовки» майбут- ніх сюжетів і персонажів своїх творів, а також розмірковує про свої взаємини із режимом, про власні режисерські та письменницькі здобутки. Знакова природа його оцінки неоднорідна й при- родно залежить від об’єкта оцінювання: Інтер- есно змалювати в п’єсі чи романі такого пиш- номовного М-са, у якого буквально кожний крок розрахований на ефект, пафос і глубокомисліє. Все найвищого ступеню (Довженко); Написа- ти про світ і людину в двох планах: епохи діда  і моєї. Світ великий, красивий, вічно повний новин і таємниць. Отся безмежність, неосяж- ність світу більш, як це не дивно, влаштову- вала людину в ньому, аніж зараз, коли радіо- пропелеро-стратосферо-телевізіо демони, що виплигнули з пляшки, отруїли людину, посіяли печаль, зло. Скільки зла! (Довженко); Написати півсторінки для мене вже канальський труд… А витікають вони [думки. – Л. Д.] з голови не- наче через мікронно тоненьку щілинку, і все на- писане мною завжди здається мені нікчемною краплинкою того, що я так пристрасно хотів сказати (Довженко).
   На власному творчому процесі як на об’єкті оцінювання на сторінках щоденника чи не най- менше  уваги  зосереджує  Василь  Симоненко,  а в тих фрагментах, які відкривають завісу до його «майстерні», автор здебільшого ще й імп- ліцитно   вербалізує   аксіологічний   зміст  кола
«Я-громадянин», репрезентуючи в такий спосіб об’єктивну негативно обарвлену  оцінку:  Тре-  ба написати поему про Герострата. Це зараз дуже актуально. Земля кишить Геростратами (Симоненко);  «Літературна  Україна» каструє

мою статтю, «Україна» знущається над вірша- ми <…> в квітні були зняті мої вірші у «Зміні», зарізані у «Жовтні», потім надійшли гарбузи з
«Дніпра» і «Вітчизни» (Симоненко).
Прикметно, що об’єкти аксіологічного сектора
«Я-персона», які знайомлять читача із творчою робітнею Володимира Малика, дістають від що- денникаря переважно пейоративно марковану суб’єктивну оцінку, позаяк процес народження нового літературного твору для письменника не є легким і часто ускладнюється важким фізич- ним станом. У таких контекстах зазвичай аплі- куються однаково негативнооцінно обарвлені ак- сіологічні кола «Я-митець» і «Я-особистість»: Ро- ман щось не посувається. Написав до кінця лю- того 116 сторінок. Щось негаразд із здоров'ям: голова тяжка, хочеться спати, апатія... (Ма- лик); Написав першу частину роману, але не задоволений нею (Малик); За роман не можу взятися. Голова важка (Малик); Заплутався у романі (Малик); Вчора начорно закінчив роман. Тепер   –   обчухрати,   передрукувати.   Назву –
«Помста» (Малик); Посилено працюю над рома- ном. До нового року мушу закінчити. Стомив- ся. Робота йде туго (Малик); Почав знову пра- цювати над романом. Дуже незадоволений. Не йде – і все! Чи матеріал такий (оборона Києва) чи щось зі мною трапилось (Малик).
   Оцінюванння особливостей творчої майстерні Ольги Яворської у власних формулюваннях ав- торки огранене загалом позитивним маркуван- ням, вербалізації якого сприяє використання ме- тафоризованих конструкцій: Стаю заручницею чужих доль, щоби згодом воскресити їх на папе- рі, озвучити ті почуття і страждання, радо- щі чи розчарування, які вони мені в хвилину од- кровення довірили (Яворська); Але минає час, і я знову беруся за перо, бо життя без творчої пра- ці сіре та нудне (Яворська); Прозу виношую, по- езія народжується спонтанно у припливі твор- чого натхнення. Один-два рядки засвічуються  в душі несподівано (Яворська); Коли я сідаю за письмовий стіл, мобілізовую всі сили і перено- шуся в той світ, про який пишу. Це особливий стан душі, бо вона по-справжньому страждає і радіє, втрачаючи відчуття часу (Яворська).
   З’ясовуючи оцінно забарвлений змістовий об- шир аксіологічного кола «Я-митець» не можемо поза увагою залишити вербалізацію ставлення письменників до власних діаріушів, оскільки щоденникові записи – це, по суті, не просто робо- чі нотатки або навіть і художній твір, найчасті- ше це засіб самотерапії, сповідальня, хранитель творчих задумів. У такій проєкції особливого значення набуває імпліцитна або експліцитна актуалізація у відповідних контекстах концепту вірності, позаяк щоденник для автора виконує функцію незрадливого товариша: …у роки по- дорожі не мав нічогісінько, крім незрадливого

щоденника (Москалець); Тільки щоденник ві- рно залишається при мені, єдиний свідок болю, і самоти, і тієї трагедії, яка відбувається в ма- ленькій цегляній хаті у малому селі біля Сейму (Москалець); Мені потрібен друг, з яким я міг би ділитися геть усіма своїми сумнівами. Вірні- шого і серйознішого побратима, ніж папір, я не знаю (Симоненко); Спроба щоденника в цих умо- вах – спроба відчайдушна: таких умов, як тут, люди не пам’ятають ні з Мордовії, ні на чор- них зонах, ні з Сосновки (Стус); Щоденник – це відображення пережитого й передуманого, від- творення журби і радості <…> У щоденниках – печать людської долі і того часу, в якому вона живе. У них я переходжу незримі рубежі літ, старію, рятуюся від нудьги, ділюся враження- ми від почутого і прочитаного. Щоденник – мій споконвічний супутник (Яворська).
   Висновки й перспективи. Отже, «Я-образ» і мовна особистість діариста маніфестують уні- кальний психолінгвістичний автопортрет пись- менника, параметри його ідіостилю та психотипу. Як компонент когнітивного рівня щоденникового дискурсу «Я-образ» інтегрує всі оцінні уявлення майстра слова про самого себе, власні соціальні ролі, зовнішні ознаки та особливості внутрішньо- го стану. Прагмарелевантне для письменниць- кого щоденника аксіологічне коло «Я-митець» інтегрує оцінні висловлення автора про мисте- цтво, літературу, чужі та власні твори, що сис- темно відображають вирізнені в ньому сектори
«Я-процес», «Я-колега» і «Я-персона». Аксіологіч- ний сектор «Я-персона» утворюють оцінні вислов- лення, що стосуються письменницької діяльності щоденникаря: зауваги стосовно власних творів, себе як художника слова, свого місця в літера- турному процесі. Продуктивними формами екс- плікації оцінок цього сектора є негативна оцінка зі значенням самокритики, несхвалення, неба- жання, рідше оцінка має пейоративну форму із семантикою схвалення і спонукання. Оцінні ви- словлення, об’єкт яких – літературний процес загалом, його особливості, напрямки, течії, пер- спективи тощо, утворюють аксіологічний  сектор
«Я-процес». Найпоширенішими формами, яких набувають авторські оцінки цього сектора, є не- гативно забарвлені – осуд, незгода й заперечен- ня. Митці, письменники зокрема, та їхні творчі доробки постають об’єктами оцінних висловлень, які інтегровано в оцінний сектор «Я-колега». Ав- торська оцінка на їхню адресу зафіксована зде- більшого у формах захоплення, схвалення, заці- кавлення, значно рідше – осуду й несхвалення.
   Результати розвідки можуть бути застосовані у вишівській практиці викладання стилістики  й функційної граматики сучасної української мови, а також у науково-пошуковій роботі лінг- вістів, чий дослідницький вектор спрямовано на дискурсологію та діаріумологію.

Список літератури:
1. Арутюнова Н. Д. Типы языковых значений. Оценка. Событие. Факт. Москва : Наука, 1988. 338 с.
2. Вишня Остап. Думи мої, думи мої… Твори : у 7 т. / Остап Вишня. Київ : Дніпро, 1965. Т. 7. С. 342–387.
3. Вольф Е. М. Функциональная семантика оценки. Москва : Наука, 2002. 280 с.
4. Довженко О. П. Сторінки щоденника (1941–1956). Київ : Вид-во гуманіт. л-ри, 2004. 384 с.
5. Ігнатьєва С. Є. Аксіологічні опозиції у щоденниковому дискурсі. Мова і культура. 2011. Вип. 14. Т. 7. С. 69–75.
6. Космеда Т. А. Аксіологічні аспекти прагмалінгвістики: формування і розвиток категорії оцінки. Львів : ЛНУ ім. Івана Франка, 2000. 350 с.

7. Малик В. К. Синя книга: щоденник (записки для себе). 1958–1998. Полтава : ТОВ “АСМІ”, 2011. 308 с.
8. Москалець К. Келія Чайної Троянди. 1989–1999: Щоденник. Львів : Кальварія, 2001. 204 с.
9. Онищенко І. В. Категорія оцінки та засоби її вираження в публіцистичних та інформаційних текстах : авто- реф. дис. … канд. філол. наук : 10.02.01. Дніпропетровськ, 2005. 20 с.
10. Островська О. М. Лінгвостилістичні засоби реалізації категорії оцінки (на матеріалі американської худож- ньої прози) : автореф. дис. … канд. філол. наук : 10.02.04. Львів, 2001. 20 с.
11. Симоненко В. Окрайці думок. Твори : у 2 т / Симоненко В. А. Черкаси : Брама-Україна, 2004. Т. 1. С. 360–366.
12. Степаненко М. І. Світ в оцінці Олеся Гончара: аксіосфера щоденникового дискурсу письменника. Полтава : Шевченко Р. В., 2012. 284 с.
13. Степаненко М. І., Дейна Л. В. Суб’єктивна та об’єктивна оцінка в українському щоденниковому дискурсі : монографія. Полтава : Дивосвіт, 2018. 268 с.
14. Стус В. З таборового зошита. Твори : у 4 т. 6 кн. / В. Стус. Львів : Просвіта, 1994. Т. 4. С. 485–506.
15. Яворська О. Щоденник болю і тривоги. Львів, 2016. 184 с.
References:
1. Arutyunova N. D. (1988). Tipy yazykovykh znacheniy. Otsenka. Sobytie. Fakt [Types of linguistic meanings: Assessment. Event. Fact]. Moscow: Nauka. (in Russian)
2. Vyshnia Ostap (1965). Dumy moi, dumy moi… [The thoughts of mine, the thoughts of mine…]. Tvory [Works]. Kyiv: Dnipro, pp. 342–387. (in Ukrainian)
3. Vol'f E. M. (2002). Funktsional'naya semantika otsenki [The functional semantics of evaluation]. Moscow: Nauka. (in Russian)
4. Dovzhenko O. P. (2004). Storinky shchodennyka [The diary pages]. Kyiv: Vydavnytstvo humanitarnoi literatury. (in Ukrainian)
5. Ihnatieva S. Ye. (2011). Aksiolohichni opozytsii u shchodennykovomu dyskursi [Axiological oppositions in diary discourse]. Mova i kultura, vol. 14, no. 7, pp. 69–75. (in Ukrainian)
6. Kosmeda T. A. (2000). Aksiolohichni aspekty prahmalinhvistyky: formuvannia i rozvytok katehorii otsinky [Axiological aspects of pragmalinguistics: formation and development of the evaluation category]. Lviv: Ivan Franko Lviv National University. (in Ukrainian)
7. Malyk V. K. (2011). Synia knyha: shchodennyk (zapysky dlia sebe) [The Blue Book: diary (notes for myself)]. Poltava: TOV “ASMI”. (in Ukrainian)
8. Moskalets K. (2001). Keliia Chainoi Troiandy. 1989–1999: Shchodennyk [The Cell of Tea Rose. 1989–1999:    The diary]. Lviv: Kalvariia. (in Ukrainian)
9. Onyshchenko I. V. (2005). Katehoriia otsinky ta zasoby yii vyrazhennia v publitsystychnykh ta informatsiinykh tekstakh [The category of evaluation and means of its expression in the publicistic and informative texts] (PhD Thesis), Dnipropetrovsk: Dnipropetrovsk National University.
10. Ostrovska O. M. (2001). Linhvostylistychni zasoby realizatsii katehorii otsinky [Linguistic and stylistic means of realization of the evaluation category] (PhD Thesis), Lviv: Ivan Franko Lviv National University.
11. Symonenko V. (2004). Okraitsi dumok [The scraps of thoughts]. Tvory [Works]. Cherkasy: Brama-Ukraina,     pp. 360–366. (in Ukrainian)
12. Stepanenko M. I. (2012). Svit v otsintsi Olesia Honchara: aksiosfera shchodennykovoho dyskursu pysmennyka [The world in Oles Honchar's assessment: the axiosphere of the writer's diary discourse].  Poltava:  Shev- chenko R. V. (in Ukrainian)





Deina Liudmyla
Poltava V.G. Korolenko National Pedagogical University
VERBALIZATION OF THE ARTISTIC VALUE PICTURE OF THE WORLD IN THE DIARY DISCOURSE
Summary. This article describes the features of valuable conceptual area of the author of diary. It was defined that the diary author’s system of values is consistently reflected in existential forms. In the research we deter- mined axiological dimension “I-image” of the author on the basis of diaries of writers of the second half of the XX – early XXI centuries: Oleksandr Dovzhenko, Ostap Vyshnia, Volodymyr Malyk, Vasyl Symonenko, Vasyl Stus, Kostiantyn Moskalets, Olha Yavorska. This dimension was recorded in five axiological circles “I-artist”, “I-citizen”, “I-personality”, “I am among the people”, “I-environment”. It was proved that the analysis of axio- logical circle “I-artist” had a particular importance for the interpretation of the valuable world picture of the writer, because writing occupies a prominent place in the life of every author and authoress, becomes literally the meaning of his life. Investigated circle was differentiated into rather slim (concerning its content and form) Ego-sectors “I-process”, “I-colleague”, “I-person” and the features of each of them were the subject of focusing our attention. In diary entries writers critically evaluate not only their own work, but also the achievements of prominent and little-known authors. Diarists reflect on certain art issues, the place and role of the writer in society, as well as reveal the secrets of their creative workshop, publish excerpts from works, draft notes, tell about the special features of their own creative process and more. We found that within axiological circle “I-artist” nuclear position had been occupied by axiologically marked concepts, such as someone else's work, one's own work (which is almost not contrasted in diary entries), the literary process, etc. The positive or neg- ative marking of evaluation in the axiological circle “I-artist” is not similar: in spite of being quite critical in their own achievements, the diarists evaluate colleagues generally positively, with admiration and approval. The most common forms of author’s assessments of the sector “I-process” are negatively marked ones, such  as – condemnation, disagreement and denial.
Keywords: author of diary, axiological circle, axiological segment, artist, assessment, writers’ diaries, valuable conceptual area, diary discourse.
