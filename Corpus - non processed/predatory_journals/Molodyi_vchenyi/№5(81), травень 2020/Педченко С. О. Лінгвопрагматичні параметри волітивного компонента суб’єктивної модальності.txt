«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-7 УДК 811.161.2:81’36



Педченко С.О.
Полтавський національний педагогічний університет
імені В.Г. Короленка

ЛІНГВОПРАГМАТИЧНІ ПАРАМЕТРИ ВОЛІТИВНОГО КОМПОНЕНТА СУБ’ЄКТИВНОЇ МОДАЛЬНОСТІ
Анотація. У статті розкрито проблему типологійної стратифікації волітивної суб’єктивної модальності. З’ясовано, зокрема, питання про семантико-прагматичну специфіку розгляданого субкатегорійного сег- мента як найвиразнішого експлікатора імперативних чи оптативних намірів мовця, спрямованих на змі- ну екстралінгвальної реальності. У значеннєвому полі волітивності виокремлено два складники (волюн- тативність й оптативність), що своїми периферійними маркерами почасти накладаються один на одного, утворюючи контаміновані (імперативно-оптативні) суб’єктивно-модальні семи. Встановлено корелятивні зв’язки досліджуваного лінгвального явища з типами мовленнєвих актів, категорією настанови та ді- єслівного способу. Доведено, що опертя на найновіші процедури семантико-функційної, комунікативної та прагматичної лінгвістики уможливить ідентифікацію корпусу лінгвопрагматичних засобів реалізації спонукальності в сучасній українській мові. Систему репрезентативів волітивності (лексичних, морфоло- гічних, синтаксичних, словотворчих, просодичних тощо) диференційовано на два основні розряди: 1) мо- дальні кваліфікатори та 2) модальні модифікатори. Для першої групи ідентифікувальною (іманентною, первинною) є волітивна семантика, тоді як елементи другої групи транслюють диференційні (вторинні) для них семи спонукальності чи бажальності, виявляючи свої дериваційні спроможності в транспозицій- них переходах з однієї категорійної зони в іншу.
Ключові слова: модальність, волітивна модальність, волюнтативне субкатегорійне модальне значення, оптативне субкатегорійне модальне значення, модальні кваліфікатори, модальні модифікатори.

       Постановка проблеми. Посилений інтерес сучасної гуманітарної парадигми до лінг- вістичної модальності як семантико-прагматичної універсалії широкого змістового наповнення спо- нукає дослідників до пошуку шляхів якнайточні- шої параметризації субкатегорійних модальних значень та стратифікації засобів реалізації остан-
ніх на системних методологічних засадах.
   Аналіз останніх досліджень і публіка- цій. Проблема визначення категорійного стату-

су модальності, окреслення кола її семантичних виявів, функційної специфіки різнорівневих ре- презентантів була предметом наукових студій багатьох мовознавців (І. Вихованця, А. Грищен- ка, О. Мельничука, А. Загнітка, М. Мірченка,  В. Шинкарука, Н. Костусяк, В. Ткачука, О. До- ценко, Т. Телецької, С. Бернацької та ін.). Укра- їнський і зарубіжний лінгвістичний простір декларує щонайменше десять інтерпретацій- них теорій модальності як системи різнохарак-


© Педченко С.О., 2020

терних і різноаспектних засобів кваліфікації повідомлюваного: формально-логічну (Г. Кол- шанський),  логіко-граматичну  (В.  Плунгян,  Л. Єрмолаєва), семантико-граматичну (В. Вино- градов), синтаксичну (В. Золотова), семіологічну (Ю. Степанов), семантико-синтаксичну (І. Ви- хованець, М. Мірченко), функційну (О. Бон- дарко, О. Бєляєва, О. Ткачук), комунікативну (С. Шабат, С. Харченко), когнітивну (В. Брі- цин). Модусно-диктумна концепція Ш. Баллі, тісно пов’язана з ідеями генеративно-трансфор- маційних граматик, знайшла своє продовження в працях Т. Алісової, В. Шинкарука, О. Ніки. Текстоцентризм у дослідженні модальності про- стежено в працях В. Дресслера, І. Гальперіна,   І. Смущинської. Неоднорідність підходів до ви- вчення означеної категорії детермінована пе- редусім еволюцією лінгвістичної парадигми від системно-структурного опису мовних одиниць  до антропоорієнтовного семантико-прагматич- ного та функційно-комунікативного їх аналізу. Сучасна прагмалінгвістика постулює погляд на модальність як один із найважливіших склад- ників лінгвістичної прагматики, пов’язаний із
«суб’єктивним чинником експліцитної організа- ції засобів мовного коду в спілкуванні» [1, с. 192]. Попри певну умовність поділу розгляданої ка- тегорії на об’єктивний та суб’єктивний склад- ники (адже продуцент мовлення є «облігатор- ним компонентом» будь-якого висловлення), уважаємо за доцільне послуговуватися в нашій роботі утрадиційненими, звичними для спеці- альної літератури термінами. Ф. Бацевич спра- ведливо ідентифікує  суб’єктивну  модальність  із семантико-прагматичною сферою комуніка- тивної одиниці й спілкування загалом, що «ре- алізується як низка різноманітних відношень адресанта (мовця, автора) до повідомлюваного: позитивних / негативних, очікуваних / неочіку- ваних, приємних / неприємних, прийнятних / неприйнятних, серйозних / несерйозних, впев- неності / невпевненості, згоди / незгоди та ба- гатьох інших» [1, с. 191]. Неоднорідний обшир суб’єктивної модальної семантики екстраполю- ємо на три великі змістові сегменти: епістеміч- ний, волітивний та аксіологічний. Найбільш прагматично маркованою є волітивна модаль- ність, що маніфестує вольові імпульси про- дуцента мовлення, оформлені лінгвальними засобами різного рівня в межах речення-вислов- лення чи ширшого контексту.
   Виокремлення не розв’язаних раніше частин загальної проблеми. Створення ди- намічної цілісної моделі суб’єктивної модаль- ності як семантико-прагматичного чинника міжособистісної комунікації, найвиразнішого експлікатора ставлення мовця до повідомлюва- ного неможливе без з’ясування сутнісних ознак її змістових компонентів. Волітивність (спону- кальність, волюнтативність, бажальність, опта- тивність тощо) неодноразово перебувала у фоку- сі уваги українського мовознавства. Більшість досліджень присвячена, зокрема, граматика- лізованим засобам вираження спонукальності (І. Вихованець, К. Городенська, А.  Грищенко, М. Плющ, М. Караванська, П. Дудик, О. Безпо- яско та ін.), семантико-функційній інтерпрета- ції конкретних різновидів спонукання (С. Хар-

ченко), категорійній ідентифікації спонукально маркованих конструкцій (Л. Бережан, Н. Кос- тусяк) тощо. Сучасна лінгвістика потребує, на наш погляд, комлексного внутрішньорівневого ієрархізування волітивної модальної зони.
   Мета статті – окреслити прагмалінгвістичні параметри волітивного складника суб’єктивної модальності, теоретично обґрунтувавши систе- му його кваліфікаційних ознак та виявивши функційно-семантичний континуум прагмаре- левантних репрезентантів волюнтативно-опта- тивної семантики.
   Виклад основного матеріалу. Волітив- ність як одна зі стрижневих модальних субкате- горій тісно пов’язана з лінгвокультурологічним концептом «воля», а саме з тим його компонен- том, що охоплює мікроконцепти «обов’язок», «ви- бір», «бажання», «спонукання» тощо. Ця катего- рія егоцентричного спрямування детермінована передусім наміром мовця вплинути на слухача (третю особу) з метою отримання необхідної ін- формації, досягнення бажаного результату, за- вершення прогнозованої дії тощо. На семанти- ко-прагматичному рівні речення-висловлення волітивність відображає позицію суб’єкта мов- лення щодо необхідності чи бажаності встанов- лення певного об’єктивного зв’язку між склад- никами пропозиції. Змістовими сегментами розгляданого лінгвістичного явища є волюнта- тивність (директивність) та оптативність. Пер- ше значення традиційна граматика ідентифі- кує зі спонукальністю, трактуючи її як вимогу
«від співрозмовника такої дії, що забезпечувала б реальність позначуваного реченням явища» [22, с. 134], «референтну ситуацію апелятивно- го спілкування» [23, с. 132], яка виражає «воле- виявлення мовця, що залежно від конкретної комунікативної ситуації набуває модальних відтінків наказу, команди, заклику, застере- ження, поради, побажання тощо» [21, с. 419]. Ре- пертуар експліцитних виявів волюнтативності градуйований доволі широким семантичним діапазоном (від наполегливої категоричності до ввічливого прохання), напр.: Навчи мене про- сто й мудро ставитися до всіх людей, нікого не ображаючи, не засмучуючи (Ю. Іздрик); Скажи мені, о бідний рибалко, Скажи, хто тебе скрив- див? (В. Бережний); – Хай у нас залишиться! – сказала старша Дівчина. – У всіх сім’ях є ма- ленькі братики і сестрички, хай і у нас буде  (О. Іваненко); Нехай би сповістив  листівкою чи переказав тобою (В. Симоненко); Чи не мо- гли б ви мене хоч один разочок покатати на своєму літачкові? (С. Прудник).
   У руслі сучасної прагмалінгвістичної теорії волюнтативність постає як один із шляхів до- сягнення людиною певної мети з допомогою слова, тобто типів іллокутивних актів, з-поміж яких традиційно виокремлюють п’ять видів: ре- презентативи, директиви, комісиви, експреси- ви, декларації [20]. Спонукання корелює з ди- рективним мовленнєвим актом, зорієнтованим на виконання адресатом бажаної для  мовця  дії. Означений тип інтенційності детермінує двосуб’єктність волюнтативної ситуації – обліга- торність продуцента як суб’єкта мовленнєвої дії та реципієнта як суб’єкта-виконавця каузаль- ної дії. Характерними ознаками імперативних

висловлень,  на  думку  більшості  дослідників,  є діалогічніть, безпосередня чи опосередкована маніпулятивність, програмування поведінки контрагента, супроводжувані емоційною марко- ваністю, розмовно-стилістичним забарвленням та нашарування різноманітних суб’єктивно- модальних відтінків. Отже, в основі директив- ності лежить вольовий імпульс мовця як про- дукт синкретичних відношень цілеспрямованої бажальності й усвідомленої необхідності, ін- тенційно спрямований на відповідну реакцію реципієнта. Ураховуючи ці та інші прагматич- ні властивості директивів, мовознавці ранжу- ють спонукальні мовленнєві акти на підкласи    з відповідним набором типологійних ознак. Найбільшого поширення здобула класифіка- ція, в основу якої покладено такі принципи:
1) облігаторність виконання дії для адресата;
2) бенефактивність дії для одного з комунікан- тів; 3) пріоритетність становища продуцента чи реципієнта [3]. Що ж до трьох груп директивів, то серед них вирізняють такі: 1) прескриптиви – найкатегоричніший та найжорсткіший тип спо- нукання, для якого характерні облігаторність каузальної дії та пріоритетність становища мов- ця (ознака бенефактивності дії не є релевант- ною), – наказ, заборона, власне спонукання, до- звіл, інструкція, замовлення, розпорядження, вимога, напр.: Негайно зробіть такий вираз обличчя, ніби ви хотіли випити свіже яйце, а там виявилось невилуплене курча (О. Чорно- гуз); – Замовкни, жінко! Щоб не чув твого пис- ку! (Ю. Збанацький); – Напиши, скажімо,  як ти провів свій вихідний день (В. Стус); 2) рекве- сиви, специфічними ознаками яких є бенефак- тивність дії для мовця та, у певному розумінні, пріоритетність становища адресата, – прохання, благання, запрошення, напр.: – Зняли б мені, синочки, заразом і верстата. Вам за охотки,   а мені несила… (В. Логвиненко); Нехай би мене хто так застував перед моїм дитям (Марко Вовчок); Ось давай сядемо до нашого вогнища та й поговоримо (В. Скляренко); 3) сугестиви, яким властиві пріоритетність становища мовця та нерелевантність двох інших ознак, – порада, попередження, пропозиція, заклик, погроза, напр.: Нехай на другий день знає, як мене за- чіпати (І. Франко); – Женилися б і не ходили  по їдальнях та буфетах, – співчутливо радила Килина (Є. Гуцало); – Пам’ятай собі, що оце не- добре! Оце ти собі пам’ятай! (О. Кобилянська); Ти б пішов хоч проходиться по полю, подивив- ся на нашу пшеницю, огородину (Панас Мир- ний). О.В. Нарушевич-Васильєва ідентифікує виокремлені різновиди директивних мовлен- нєвих актів із 1) категоричним спонуканням,
2) пом’якшеним спонуканням та 3) нейтраль- ним спонуканням, або спонуканням на розсуд мовця [19]. Варто зауважити,  що  між  типами й підтипами директивів не можна провести чіт- кої межі, оскільки волітивні значення настано- ви й дозволу, наприклад, утворюють синкретич- ну зону на перетині прескрептивів та сугестивів, а сема переконання – реквесивів та сугестивів.
   Для оптативного суб’єктивно-модального значення, на відміну від описаного волюнта- тивного, характерні  неадресованість  бажання й відсутність суб’єкта-виконавця як учасника

ситуації, напр.: Хоч би іще хоч трошки побули (Л. Костенко); – Ах, коли б же хтось знав! Коли б хоч хтось знав! (Іван  Багряний). Мовознав- ці кваліфікують такі конструкції як оптативні речення [8, с. 147], речення бажальної модаль- ності [22, с. 125], речення бажальної настанови [18, с. 321–323], що виражають бажаність для репродуцента зв’язку між об’єктом та його озна- кою, відображають складні процеси взаємодії подій зовнішнього світу й відповідних реакцій мовця, пов’язані з усвідомленням цих подій як ситуативно доречних,  необхідних.  Зважаючи на те, що  модальність  –  надзвичайно  широке й неоднорідне мовне явище, структурні еле- менти якого не зазнають звичайної операції поділу, наголосимо, що суб’єктивно-модальні волітивні семеми почасти нашаровуються на об’єктивно-модальні ірреальні значення ба- жальності та необхідності. Для запобігання сплутування термінів «оптативність» та «ба- жальність» деякі дослідники оптативність ви- значають  як  суб’єктивно-модальне   значення, а бажальність – як об’єктивно-модальне (див.: [12]). Останнім часом у лінгвістичній літературі спостерігаємо заперечення традиційного погля- ду на дихотомічну природу модальності. Так, прихильники когнітивної теорії розуміють озна- чену категорію як «спосіб ментально-чуттєвого відображення дійсності», «передавання внут- рішнього світу мовця» [4], нівелюючи питання про її ранжування на об’єктивну / суб’єктивну. Застосовуючи процедуру ментально-чуттєвого моделювання, дослідники в реченнєвих струк- турах слов’янських мов виділяють два типи модальності: модальності доцентрові й мо- дальності відцентрові. Волітивність у такому потрактуванні належить до відцентрових мо- дальностей, які «спостерігаються при присудках у наказовому способі і позначають сукупність ментально-чуттєвих виявів мовця, що переда- ють його вольові прояви (наказувати, вимага- ти, просити, молити тощо). Вони експлікуються в головній частині речень з щоб-підрядними з’ясувальними: Принесіть води = Я вимагаю, щоб ви принесли води» [4, с. 138].
   Волітивні суб’єктивно-модальні значення вступають у корелятивні відношення з граме- мами настанови та дієслівного способу як осно- вного її реалізатора, що здебільшого спричиняє взаємозаміну, а то й ототожнення  компонен-  тів модальності й комунікативної установки мовлення (пор. «типи  речень  за  модальністю» в А. Загнітка [13], «комунікативно орієнтовані категорії речення» в М. Мірченка [18] та ін.).  На нашу думку, нерозрізнення означених ка- тегорій зумовлене подібністю їхньої прагматич- ної спрямованості. Однак, якщо комунікативна установка мовлення  зорієнтована  переважно на реципієнта, то модальність – на суб’єкт мов- лення, його прагнення, ставлення до дійсності, бачення світу й себе в цьому світі. Так, субкате- горійні волітивні значення можуть бути реалізо- вані в різних за метою спілкування висловлен- нях, напр.: – Мамо, а чи не принесли б ви мені мисочку узвару? – звернувся він до своєї мате- рі. – Так чогось у животі пече! (О. Довженко) – волюнтативне суб’єктивно-модальне значення (прохання); То нехай в пам’ять про те кохання,

про силу його і пристрасть невгамовну б’є дже- рело життя! (Ю. Покальчук) – волюнтативно- оптативне суб’єктивно-модальне значення (за- клик-побажання); Анелька, Анелька, Анелька… Мила і ненависна. Замилував би і розтоптав би ногами (М. Коцюбинський), Не видно!.. О гос- поди! Що з ним трапилось, хоч би довідатись... Що ти там, доню, пишеш? (Іван Карпенко-Ка- рий) – оптативне суб’єктивно-модальне значен- ня (власне бажання). Отже, волітивний склад- ник суб’єктивної модальності охоплює значно ширше коло понять, ніж спонукальне за метою висловлювання речення або імператив дієсло- ва. А. Вежбицька, наприклад, до складу волі- тивних значень, крім «бажання, спрямованого на іншу особу», уводить семеми «безпорадного бажання», «безсильного бажання або неусвідом- леного передчуття» [7, c. 59–73], пор.: – Ішов би ти, Іване, з нашого села (М. Матіос); – Тобі цього не зрозуміти, Штепонько, – промовив Дробаха, і його вилицювате, землистого кольору облич- чя стало серйозним (О. Гончар). Н. Шведова диференціює оптативність за принципом здій- снення / нездійснення бажань. У межах першого члена  означеної опозиції дослідниця  розглядає
1) власне бажаність – власне бажання, побою- вання, нетерпіння; 2) бажаність вибраного – різноманітні вияви необхідності; 3) бажаність доцільного – бажання-припущення, прохання або порада, ствердження позитивного; у межах другого – 1) бажаність нездійсненого, відсутньо- го – стосовно необхідності, користі,  доцільнос- ті,  а  також  з  погляду  негативного результату;
2) бажаність нездійснюваного – щодо можливос- тей та переваг (див.: [24]). Попри недоцільність уведення до кола модальних значень комуніка- тивної установки мовлення, необхідно визнати обов’язковість їхньої взаємодії з експлікаторами спонукальності у висловленні, що уможливлює виникнення додаткових модально-експресив- них відтінків.
   У системі засобів (лексичних, морфологічних, синтаксичних, словотворчих, просодичних), що реалізують волітивну функцію в семантичному просторі категорії модальності, виокремлюємо дві основні групи: 1) модальні кваліфікатори, для яких спонукальна семантика в різних її ви- явах є іманентною (первинною), та 2) модальні модифікатори, що транслюють диференційну (вторинну) для них волітивну семантику, тран- спонуючи її з невластивих розгляданій модаль- ності категорійних зон (питальної, дейктичної, аксіологічної, декларативної тощо). До першо- го розряду належать вербативи із вихідною се- мантемою “воля”, “бажання”, грамеми дієслівного способу (наказового, спонукального, бажально- го), спонукально-оптативні частки, спонукальні синтаксичні форми тощо. Другий розряд утво- рюють дієслова із похідною волітивною семан- тикою, транспоновані у сферу наказовості гра- меми дійсного та умовного способів, партикули так званого модифікаційно-супровідного рівня, вокативні одиниці, невласне-спонукальні син- таксичні форми, оказіональні лексико-фразе- ологічні одиниці тощо. Належність означених репрезентантів до різних мовних ярусів, їхня функційна специфіка та комунікативно-праг- матичні параметри дали підстави деяким мо-

вознавцям кваліфікувати модальність як між- рівневу надкатегорію, «у класифікаційній сітці якої перебувають грамемно членовані категорії морфологічної, синтаксичної та лексико-грама- тичної модальностей» [16, с. 327].
   Закцентуємо нашу увагу на спонукально- оптативних частках як максимально прагма- тично орієнтованих одиницях, що в розгляданій системі маркерів волітивності становлять, за ви- нятком дієслівних імперативних форм, репре- зентаційну основу. Волітивні партикули (хай, нехай, б (би), бодай, щоб) послаблюють апеля- тивність та категоричність імперативної семан- тики дієслова-предиката, наповнюючи змістовий простір речення якісно новими модальними від- тінками. Валентне ядро в такому разі експлікує спонукання мовцем до дії чи набуття стану того об’єкта (об’єктів), що не є безпосереднім учасни- ком комунікативного акту, або виражає таку ба- жану дію, яка можлива лише за наявності доброї волі адресата. Деякі дослідники витлумачують друге вирізнене значення як грамему спону- кального способу, що є контамінацією наказового та умовного способів (К. Городенська) [11, с. 261] або трансформацією умовного способу в наказо- вий (І. Вихованець) [10, с. 98].
   Модальні частки є регулярними оформлю- вачами реквесивів та сугестивів як найпоши- реніших трансляторів непрямого волюнтатива та виступають нерегулярними конструктивни- ми засобами у прескрептивних мовленнєвих актах. Почасти у визначенні реалізованого партикулою  суб’єктивно-модального  значен-  ня вирішальну роль відіграє інтенціональний компонент змісту висловлення: прагматичні пресупозиції комунікантів, наміри мовця, си- туація спілкування тощо. Так, модальна се- мантема висловлення Я б випив зараз води в різних контекстах може бути кваліфікована як спонукання (Принесіть води – волюнтативне суб’єктивно-модальне значення) або як власне бажання (Я хочу води – оптативне суб’єктивно- модальне значення), що засвідчує біфункційну сутність таких волітивів та полісемантичність розглядуваних часток.
   За безпосередньої участі часток хай, не-  хай,  що  обіймають  фіксовану  припредикат- ну позицію, реалізуються такі  волітивні  семи: а) волюнтативні: дозвіл: Нехай погуляють мої козаки (Т. Шевченко); пом’якшене спонукання: Хай станцює та жінка так, як ти скажеш (Н. Зборовська); застереження (у поєднанні з заперечною часткою): – Переб’ю ребра і другу ногу вирву. Хай не лізе (У. Самчук); пропозиція з відтінком осуду: Хай вони поїдуть лише самі до того сталінського «раю» та побудують там пару років. А тоді вже, якщо вціліють, хай за- бирають слово (І. Багряний); порада: Головне – ніякого вибору! Не треба вибирати шлях! Нехай шлях вибере тебе! (Н. Зборовська) тощо; б) оптативні: заклик-побажання: Нехай серця не знають супокою, Хай обганяють мрії часу біг,  І наша юність буде хай такою, щоб їй ніхто не заздрити не міг (В. Симоненко); бажання з від- тінком згоди: Я вибралася через низенькі двер- ці, примружилася від світла факела. Нехай уже ведуть мене, куди хочуть. Нехай (Марина та Сергій Дяченки); власне бажання: Нехай я

заплачу, Нехай свою Україну Я ще раз побачу, Нехай ще раз послухаю, Як те море грає, Як ді- вчина під вербою Гриця заспіває (Т. Шевченко). Примітно, що презентоване партикулою в сугес- тивному мовленнєвому акті суб’єктивне опта- тивно-модальне значення заклику-побажання знаходиться в периферійній зоні бажальної семантики, тобто рухається в напрямку волюн- тативності, що робить можливим кваліфікацію його як синкретичного продукту міжкатегорій- ної взаємодії, а виформуваних з допомогою час- ток речень – як спонукально-оптативних, пор.: Хай живуть волонтери свободи! (В. Стус); Не- хай звучить в чужинному соборі: «Не мертві будьте, душі, а живі» (О. Стефанович).
   Винятковість означених наказових морфем (у термінології К. Городенської та І. Вихованця) як коректорів семантичного простору спонукаль- ного висловлення зі зниженим рівнем адресова- ності, потверджена тим, що вони виявили спро- можність, транспонувавши у сферу імператива закінчення теперішнього часу та майбутнього часу доконаного виду [11, с. 259; 15, с. 491], пе- рейняти на себе функцію ядерних компонен- тів-реалізаторів волітивних значень: То нехай коней зараз запрягають, і я поїду у Немирів   з сином, бо тут без тебе я не зостанусь (Іван Карпенко-Карий); – Знаєте що? Візьму я та пошлю оці листи по адресові Фесенка, – сказав Комашко. – Нехай покладе їх на пам’ятку в свій дорогий облицьований золотом портфель (Іван Нечуй-Левицький). Крайню периферію апелятивної семантики становлять сполучення партикул хай, нехай з дієсловами-предика- тами у формі першої особи однини майбутньо- го часу, що відбивають ситуацію, коли мовець звертається до свого співрозмовника чи співроз- мовників, але не як до потенційних виконавців чи посередників у реалізації потрібних для ньо- го дії чи стану, а лише як до слухача або слуха- чів, яким повідомляє про свій намір виконати дію чи реалізувати стан самому, напр.: Хай я, молода, тепер буду працювати, а вам треба спочивати на щось інше! (Панас Мирний). Ви- явлене значення таких єдностей уможливило зарахування їх до шестичленної морфологічної парадигми наказового способу [2, с. 228].
   У діалектному мовленні трапляється фоне- тико-стилістичний варіант аналізованих час- ток – най, що найчастіше поєднується з тран- спонованою  з  умовного   способу   партикулою б (би): Юр’яні жаль за ними. Бо най би собі думали по-своєму, як хотіли. Але нащо про те було говорити на дослух, на все село? (М. Ма- тіос); Марто, вип’ємо за Хому. Щоб він швид- ше женився, най би його нагла кров залляла (Ю. Андрухович). Його специфікація, на відмі- ну від досліджуваних вище показників волітив- ності, – реалізація лише оптативного значення в різних його варіантах (власне бажання, поба- жання тощо), модифікованого емоційно-аксіо- логічними суб’єктивно-модальними відтінками. Систематична сполучуваність із часткою би характерна й для стилістичного варіанта роз- глядуваних слів – частки бодай, що є лексика- лізованим утворенням від бог дай [15, с. 498]. Сфера її функціювання – розмовно-побутове мовлення, інтерпретацію якого знаходимо пе-

редусім у художніх дискурсах, що фіксують регулярне вживання цього слова у складі екс- пресивно конотованих фразем-прокльонів на зразок бодай би ти не встав, бодай тебе пра- щі з’їли, бодай би він скис, бодай би тебе грім улупив, бодай би воно тобі попухло, а бодай вас усіх лиха година забрала, бодай ти скрутився і кругом світу пішов. Такі вислови не передбача- ють безпосереднього  здійснення  «побажання», а репрезентують аксіологічно-модальні семи невдоволення, обурення, досади, подиву, гніву тощо: – Чого ти ревеш, бодай тобі кістка в горло?! (О. Довженко); Бодай вас чорти на тім світі облили гарячою смолою! (Іван Нечуй-Левицький).
   Специфічною ознакою проаналізованих во- люнтативних маркерів є потенційний зв’язок із переважною більшістю дієслів-предикатів, про- те найпослідовніше вони сполучаються з тими валентними носіями, що вживаються на позна- чення дій і станів, «які виконують або в яких перебувають люди чи інші істоти» [11, с. 261]:  То нехай нам влаштують суд (Іван Багря- ний); Хай запахне в степу сосновим Поліссям (В. Близнець); А бодай би ти не виліз з того тютюну до другого пришестя (О. Довженко). Ця закономірність зумовлена тим, що лексичне наповнення дієслів, які означають дії або ста- ни неживих предметів, а також процеси (біліти, киснути, важчати, сипатися, світати,  належа- ти тощо), несумісне зі спонуканням [там само], хоча в художньому контексті в умовах метафо- ризації деякі з виокремлених вербативів здатні транслювати волітивну семантику, напр.: Не- хай зеленіє туман тютюновий, І цюра клене отамана (С. Пантюк);  –  Хай  щастить  вам у роботі, господарю! – вітає  його  перепілка  (О. Сенатович); Хай зоріють біля тину кетя- ги калини (Нар. тв.).
   Інваріантним показником оптативності є від- дієслівна частка б (би), транспонована з умовної функції. У поєднанні з незалежним інфініти- вом вона утворює особливу аналітичну форму, значення якої можна кваліфікувати як умов- но-бажальне: Про цю трагедію написати б роман на три тисячі градусів температури і вилити в ньому увесь свій біль... (О. Довженко); І ще – Зоря. Знайти б її. Для поета Володими- ра Івасюка – це знову ж таки його пісня, його пісенна творчість (Н. Гуйванюк). Партикула в таких сполуках перебирає на себе основне функ- ційне навантаження, бо без неї неозначений вербатив стає реалізатором директивної семи, пор.: Зустрітися б з сестрою – Зустрітися  з сестрою; Відвідати б рідне село – Відвідати рідне село; Прочитати б цю книгу – Прочи- тати цю книгу. Оптативну семантику посилює ускладнення інфінітивної форми модальними лексемами «хотіти», «могти», напр.: А хотів би я знати, чи багато в неї білетів? (В. Самій- ленко); Хотіла б я тебе, мов плющ, обняти, Так міцно, щільно, і закрить од світа (Леся Українка); Я міг би гнати тепле стадо – мене б життя кудись несло, або пізнав би легко й радо просте корисне ремесло (Ю. Андрухович). Це найвищий вияв так званого дезидеративно- го значення, зверненого на дію або стан мовця, що в оптативному висловленні експлікує свої

потреби, надії та мрії. А. Мейє та Ж. Вандріес розглядають дезидератив як один із п’яти дієс- лівних способів, що функціюють в індоєвропей- ських мовах, який реалізує усвідомлене бажання [17, с. 321]. Є. Курилович, розмежовуючи оптатив і дезидератив, визначає перший як бажання мов- ця, а другий – бажання діяча [25, с. 27], пор.: Хоч би автобус швидше приїхав; Я хотіла б сісти на цей автобус. Меншою регулярністю вживан- ня позначені конструкції, у створенні оптативної семантики яких, крім описуваної частки, беруть участь спонукальні морфеми хай, нехай та ді- єслова-предикати у формі першої особи однини й множини: Хай би я відвідала театр; Хай би ми відвідали театр.
   В інших позиціях партикула б (би) наділена здатністю реалізувати волітивне значення «не- категоричного, делікатного спонукання до яко- їсь дії» [11, с. 360]: Ішов би ти, Павле, додому, а то ще хлів спалиш (Г. Тютюнник); – Ти б геть пішла, Мотре, від вікна. Вітер віє… (Панас Мирний); – Мовчали б краще, діду, спересердя обернувся Корж (З. Тулуб). У прагмалінгвіс- тиці ці висловлення кваліфікують як непрямі спонукальні акти, що забезпечують оптималь- ність впливу на адресата з метою отримання його позитивної реакції. Наявність у семанти-  ці таких неперформативних висловлень ком- понента “опосередковане програмування дій контрагента” уможливлює функціювання їх як носіїв сугестивно-реквесивного волюнтативно- го суб’єктивно-модального значення. Викорис- товуючи непрямий, завуальований спосіб ви- раження своїх інтенцій, мовець розраховує на комунікативний досвід адресата та на дію так званої комунікативної імплікатури, що охоплює пресупозиції, ситуативні, фонові й енциклопе- дичні знання співрозмовників тощо.
   Частка б (би) маніфестує вирізнену модальну семему, функціюючи як конструктивно необхід- ний елемент предикативного утворення, реалі- зованого а) формами умовного способу в 2-й особі однини й множини та 1-й особі множини, напр.: Може б, ви провели  мене?  (Василь  Земляк); б) формами умовного способу в поєднанні з част- ками хай, нехай, напр.: Ні, лише один нехай би відгадав мене, мов ту загадку (О. Кобилянська); в) неособовими формами спонукального способу, напр.: Заспівати б тобі пісню, мамо; Чи не роз- казати б вам, діду, нам цю історію? У виділе- них утвореннях виразно проступає первинна при- рода аналізованої партикули як маркера значен- ня умовності, складниками якого є «диференційні ознаки передування в плані часової перспекти- ви, гіпотетичної і реальної модальності (можли- вості), характеру явища, що породжує наслідок» [9, с. 153]: бажана для мовця дія може відбутися за відповідних, проте імпліцитно виражених умов. Це спонукало дослідників до виокремлення так званої «умовної модальності» [14], експліцитними реалізаторами якої є семантично елементарні, за І. Вихованцем, складнопідрядні речення з умов- ними семантико-синтаксичними відношеннями між предикативними частинами: Коли б знала – куди, пішла б пішки до нього (М. Коцюбинський). Частка б (би) є складником  низки  похід- них спонукально-оптативних партикулятивів, найуживаніші з-поміж яких – аби, щоб, коли

б, якби, хоч би: Аби так моїм ворогам ко- нати, як мені було із своєї хати відступати! (В. Стефаник); І щоб три дні дзвонили в усі дзвони з приводу народження нашої державнос- ті (О. Довженко). Вони утворюють периферію суб’єктивно-модальних коректорів,  що  вносять у семантичний простір оптативності різні ква- ліфікаційні характеристики. Більшість мовоз- навців вважають ці лексеми партикульованими сполучниками, що трансформувалися в модаль- ні частки внаслідок еліпсування модусних час- тин об’єктно-з’ясувальних висловлень із преди- катами на позначення бажань, прагнень тощо (хочу, бажаю, прагну, волію)  [5]. Пор.: Аби ж Рекс був мій собака (В. Близнець) – Я хочу, аби Рекс був мій собака; Щоб ти вже смоли гарячої напився! (Н. Зборовська) – Я бажаю, щоб ти гарячої смоли напився. Лексеми якби, коли б, хоч би, аби – показники градуйова- ності, інтенсивності суб’єктивно-модальної семи “власне бажання”: Хоч би побачити її, хоч би на мить зустріти її очі, вдивитись, увібрати, вдихнути (Ю. Покальчук); Ах, коли б про своє, про власне розповісти. Коли б розказати думи свої (У. Самчук); Час тягнеться, як шлейф ста- рої королеви. Коли б уже почути грім копит (Л. Костенко). Характерною рисою партикули щоб, порівняно з іншими відсполучниковими частками, є здатність реалізувати, крім опта- тивних,	волюнтативні	суб’єктивно-модальні значення, зокрема категоричне прохання: Я такого слова щоб більше не чув від тебе (Мар- ко Вовчок), наказ: Щоб на світанку був тут! (Г. Тютюнник). У такому разі щоб – маркер до- волі грубого, безапеляційного ставлення до спів- розмовника, інтенції мовця в аналізованому висловленні не передбачають тактику встанов- лення дружнього або нейтрального  ставлення до адресата. Крайню периферію реалізаторів вирізненої волюнтативно-модальної семантики, конотованої	суб’єктивно-аксіологічними	зна- ченнями, становлять фразеологізовані паремій- ні висловлення-прокляття на взірець щоб тебе грім побив, а щоб тобі повилазило, щоб тобі курка на ногу наступала, а щоб ти сказився, а щоб тебе підняло та гепнуло, а щоб йому голова облізла тощо: Царице небесна, заступнице моя милостива, заступись за мене, за мої молитви, щоб ріс він не вгору, а вниз, i щоб не почув він нi зозулi святої, нi божого грому (О. Довженко); А  куди  ти  біжиш,  щоб  тобі  повилазило? (У. Самчук); – А щоб ти, патлачу лихий, не ді- ждав довіку й покуштувати меду! (Марко Вовчок). До системи репрезентантів волітивної се- мантики уналежнюємо частки, що не мають інваріантного значення спонукальності, проте наділені значним імплікаціоналом, тобто на- бором потенційних сем, кожна з яких виявля- ється в певному контекстному оточенні.  Засо- би модифікаційно-супровідного рівня забезпе- чують висловленню узгоджену з ситуацією та індивідуально-суб’єктивною настановою мовця інформаційну повноцінність. Одну з найрегу- лярніших прагматичних функцій невласне-пи- тальних речень – волюнтативне суб’єктивно- модальне   значення   –   виконують   так   звані
«чи-не» конструкції: Чи не могли б ми з вами сьогодні  разом  повечеряти?  (В.   Винниченко);

Чи не написали б ви словечка до мене у Відень? (М. Коцюбинський). Спостерігаємо реквесивний мовленнєвий акт ввічливого прохання, у якому мовець, запитуючи, висловлює адресатові своє бажання, орієнтуючись на його ідентифікаційні вміння та відповідні ментальні фонові знання. Дехто з мовознавців кваліфікує такі реченнєві структури як імпліцитні форми перформативів, що, заступаючи вербатив, експлікують контамі- націю слова та дії  [6],  пор.: Чи не могли  б Ви зі мною зустрітися сьогодні? – Прошу Вас: зу- стріньтеся зі мною сьогодні, будь ласка. Пре- дикат, маркований партикулятивним комплек- сом чи не, на формально-синтаксичному рівні почасти представлений інфінітивом та модаль- ним словом могти, яке актуалізує об’єктивно- модальне значення можливості, потенційної здатності адресанта виконати прохання: – Ви- бачте, пані, – каже незнайомий, – чи не мо- гли б ви справити мене на дорогу до Райко- вич? (Ірина Вільде).
   Експресивно конотована частка ну увираз- нює волюнтативну семантику такими модаль- ними відтінками: підсилене спонукання: Ну, Мотре, показуй своїх гостей… (Є. Гуцало); не- терпіння: Ну, хай хоч раз помститься мені мій квартирант Граса! (М. Куліш); заохочення до дії: Чугайстир поклав волохаті руки на боки    і вже хитався. – Ну, починай! (М. Коцюбин- ський); упрошування: «Скажи, – допитувалася у Богдана Дзвінка, прокинувшись серед ночі, – а в тебе була перша любов?» «А що?» «Ну скажи!» (Н. Зборовська). Партикула ану, попри фоне- тичну близькість із розгляданою часткою, не є   її варіантом. Функційно-комунікативне наван- таження в цих слів різне. Якщо ну модифікує ті висловлення, у яких репрезентоване спонукан- ня до дії вже названої мовцем або зрозумілої з конситуації, то ану, реалізуючи волюнтативне субкатегорійне модальне значення наказу, спо- нукає до дії, ще не відомої адресатові: Ану за- лазь осюди в кущі (О. Соколовський); Ану при- киньте розумом: яке словечко воднораз респу- бліка і озеро (Д. Білоус).
   Підкреслюють категоричність наказу, за- клику чи нівелюють їх семами прохання, реко- мендації, побажання, застереження тощо вка- зівні (то, от, ось, оце), обмежувально-видільні (лиш, тільки), підсилювально-видільні (вже, же, собі) частки, що обіймають переважно при- предикатну позицію: – А от угадай! – вигукну- ла Віра виразно, ніби її кольнули (У. Самчук);   І бажання одне: тільки б вирватись, тільки б  у тил! (О. Гончар); Дмухнім лиш, братця, ми до неї [Сицилії] збувати горесті своєї, там до- брий цар живе Ацест (І. Котляревський); Зга- дай же хто-небудь її на сім світі, – Безслав- ному тяжко сей світ покидать (Т. Шевченко). Транспонований у партикули прономінатив мені в післяпозиції до валентного ядра накла- дає на волюнтативну семантику імператива превентивне значення застереження: Гей, Кар- пе, – гукнув жартовливо Максим, – старайся мені, не лінуйся... (М. Коцюбинський); Не смій мені казати, що я маю робити! (Ю. Гук).
   Специфічною особливістю партикул  тіль- ки, собі, що фукціюють у складі спонукальних конструкцій, є переважна облігаторність їхньо-

го сполучення з іншими маркерами волітивної модальності, напр.: Хай собі кружляє, обер- тається… (М. Рильський); Посіяно, заволоче- но – хай собі росте (Ю. Збанацький); Нехай тільки про це знає твоя кума, а більш ніхто (Нар. тв.); Панасу Омеляновичу вона, звичай- но, не сказала про це, навпаки,  приспокоїла, що, може ж, таки обійдеться, двоє наїжаче- них якось порозуміються, хай тільки ось він приїде, як обіцяв (О. Гончар); Хай тільки во- рон тричі десь прокряче, Що вже похований ти, неповторний ти, Осьмаче-символе, як Вій від мук незрячий (Є. Маланюк). Примітно, що партикула тільки у припредикатній позиції маркує волітивне висловлення значеннєвими відтінками перестороги, попередження, по- грози: Але хай тільки спробує (О. Гончар), а лексема собі, побутуючи здебільшого у сфері розмовного мовлення, виконує роль  індикато- ра некатегоричного, пом’якшеного  спонукан- ня: Хай собі спить. Хай спить... (М. Куліш); Говори собі, пиши собі, що хочеш! (І. Франко). Інші частки модифікаційно-супровідного рівня функціюють у досліджуваних висловленнях як самостійно, так і в складі так званих партику- лятивних комплексів: То нехай в пам’ять про те кохання, про силу його і пристрасть не- вгамовну б’є джерело життя (Ю. Покальчук); Хай же плине її човен, музики повен, серед цієї тривожної, вітром збуреної, вітром розореної, чорної ночі! (М. Куліш); Нехай лише прийде, нехай мене почує (Віктор Вальд).
   Висновки і пропозиції. Отже, волі- тивність – ядерний компонент суб’єктивно- модальної категорійності, який найпосутніше виявляє свою семантико-прагматичну специ- фіку на  тлі  іллокутивних  мовленнєвих  актів  з неоднаковим рівнем апелятивності, детермі- нованим облігаторністю / факультативністю виконавця запрограмованих у висловленні дій чи станів. Основними значеннєвими сегмента- ми досліджуваного складника суб’єктивної мо- дальності є волюнтативність та оптативність,  що мають низку конкретизувальних сем, роз- межування яких почасти потребує врахування інтра- й екстралінгвальних чинників (лексико- граматичної природи конкретних репрезентан- тів спонукальності / бажальності, прагматичних пресупозицій, інтенцій мовця, контекстуаль- них / ситуативних параметрів  тощо).  Опертя  на теоретико-методологічні засади й найновіші процедури семантико-функційної, комунікатив- ної, прагматичної лінгвістики дає змогу в сис- темі різнорівневих експлікаторів волітивності виокремити модальні кваліфікатори, що є пер- винними носіями розгляданих субкатегорійних значень, та модальні модифікатори, які тран- спонують вторинні для них волюнтативні чи оптативні семи з інших лінгвальних царин.
   Зреалізований підхід до опису волітивної мо- дальної семантики та стратифікації прагмареле- вантних засобів її вираження накреслює перспек- тиву удокладненого дослідження різнорівневих кваліфікативних і модифікативних репрезен- тантів спонукальності (зокрема й з проєкцією на дискурсивну палітру окремої елітарної лінгвопер- сони), виявлення класифікаційних ознак інших типів модальної субкатегорійності тощо.

Список літератури:
1. Бацевич Ф. С. Нариси з лінгвістичної прагматики. Львів : ПАІС, 2010. 336 с.
2. Безпояско О.К., Городенська К. Г., Русанівський В. М. Граматика української мови. Морфологія. Київ : Либідь, 1993. 336 с.
3. Беляева Е И. Грамматика и прагматика побуждения: английский язык. Воронеж : Издательство Воронеж- ского университета, 1992. 168 с.
4. Бріцин В. М., Мозгунов В. В. Когнітивні аспекти теорії модальності. Мовознавство. 2013. № 2–3. С. 128–148.
5. Бондаренко Л. В. Склад та комунікативні функції вторинних часток : автореф. дис. … канд. філолог. наук :
10.02.01. Кіровоград, 2005. 20 с.
6. Валігура Г. Експліцитні та імпліцитні форми вираження перформативів. Семантика мови і тексту : збірник статей VIII Міжнародної наукової конференції, 22–24 жовтня 2004 року ; [гол. ред. колегії В.І. Коно- ненко]. Івано-Франківськ : Плай, 2003. С. 86–91.
7. Вежбицкая А. Язык. Культура. Познание. Москва : Русские словари, 1997. 416 с.
8. Вихованець І. Р. Граматика української мови. Синтаксис. Київ : Либідь, 1993. 368 с.
9. Вихованець І.Р. Нариси з функціонального синтаксису української мови. Київ : Наукова думка, 1992. 220 с.
10. Вихованець І. Р. Частини мови в семантико-граматичному аспекті. Київ : Наук. думка, 1988. 256 с.
11. Вихованець І. Р., Городенська К. Г. Теоретична морфологія української мови Київ : Пульсари, 2004. 400 с.
12. Доценко О. Л. Семантико-прагматичний синтаксис: особливості вираження модальності. Київ : Міленіум, 2006. 226 с.
13. Загнітко А. П. Теоретична граматика української мови : Синтаксис. Донецьк : ДонНУ, 2001. 662 с.
14. Загнітко А. П. Теорія сучасного синтаксису. Донецьк : ДонНУ, 2006. 378 с.
15. Історія української мови : Морфологія. [С. П. Бевзенко, А. П. Грищенко, Т. Б. Лукінова та ін.]. Київ : Наукова думка, 1978. 540 с.
16. Костусяк Н. М. Модальна модифікація речень із категорійним значенням спонукальності (на матеріалі тво- рів Т. Шевченка). Науковий вісник Ужгородського університету. Серія : Філологія. Соціальні комунікації. Вип. 1(31). Ужгород, 2014. С. 327–332.
17. Лингвистический энциклопедический словарь / Институт языкознания АН СССР ; гл. ред. В.Н. Ярцева. Москва : Советская энциклопедия, 1990. 685 с.
18. Мірченко М. В. Структура синтаксичних категорій. Луцьк : РВВ «Вежа» Волинського державного універси- тету імені Лесі Українки, 2004. 393 с.
19. Нарушевич-Васильєва О. В. Категорія спонукальності у прагмастилічному аспекті : автореф. дис. канд.
філол. наук : 10.02.01. Одеса, 2002. 20 с.
20. Серль Дж. Р. Классификация иллокутивных актов. Новое в зарубежной лингвистике ; пер. с англ. Москва : Прогресс, 1986. Вып. XVII. С. 170–194.
21. Сучасна українська літературна мова : підручник / [А. П. Грищенко, Л. І. Мацько, М. Я. Плющ та ін.] ;      за заг. ред. А. П. Грищенка. Київ : Вища школа, 1997. 493 с.
22. Сучасна українська літературна мова : Синтаксис / [за заг. ред. І. К. Білодіда]. Київ : Наук. думка, 1972. 515 с.
23. Храковский В. С., Володин А. П. Семантика и типология императива. Русский императив. Ленинград : Наука, 1986. 272 с.
24. Шведова Н. Ю. Синтаксическое желательное наклонение. Современные проблемы литературоведения и языкознания. Москва : Наука, 1974. С. 455–456.
25. Kurylowicz J. The inflectional categories of Indo-European. Heidelberg : Carl Winter Universitätsverlag, 1964. 246 s.
References:
1. Batsevych F. S. (2010). Narysy z linhvistychnoi prahmatyky [Essays on linguistic pragmatics]. Lviv: ПАІС.      (in Ukrainian)
2. Bezpoiasko O. K., Horodenska K. H., Rusanivskyi V. M. (1993). Hramatyka ukrainskoi movy. Morfolohiia
[Grammar of Ukrainian language. Morphology]. Kyiv: Lybid. (in Ukrainian)
3. Belyayeva Ye. I. (1992). Grammatika i pragmatika pobuzhdeniya: angliyskiy yazyk [Grammar and pragmatics of motivation: English]. Voronezh: Izdatel'stvo Voronezhskogo universiteta. (in Russian)
4. Britsyn V. M., Mozghunov V. V. (2013). Kohnityvni aspekty teorii modalnosti [Cognitive aspects of the modality theory]. Linguistics, no. 2–3, pp. 128–148.
5. Bondarenko L. V. (2005). Sklad ta komunikatyvni funktsii vtorynnykh chastok [Structure and communicative functions of secondary particles] (PhD Thesis), Kirovohrad:Volodymyr Vynnychenko Kirovohrad State Pedagogical University.
6. Valihura H. (2003). Eksplitsytni ta implitsytni formy vyrazhennia performatyviv [Explicit and implicit forms   of expression of performatives]. Proceedings of the VIII Mizhnarodna naukova konferentsiia (Ukraine, Ivano- Frankivsk, October, 22–24, 2004) (ed. V. I. Kononenko]. Ivano-Frankivsk: Plai, pp. 86–91.
7. Vezhbitskaya A. (1997). Yazyk. Kul'tura. Poznaniye [Language. Culture. Cognition]. Moscow: Russkiye slovari. (in Russian)
8. Vykhovanets I. R. (1993). Hramatyka ukrainskoi movy. Syntaksys [Grammar of the Ukrainian language. Syntax]. Kyiv: Lybid. (in Ukrainian)
9. Vykhovanets I. R. (1992). Narysy z funktsionalnoho syntaksysu ukrainskoi movy [Essays on the functional syntax of the Ukrainian language]. Kyiv: Naukova dumka. (in Ukrainian)
10. Vykhovanets I. R. (1988). Chastyny movy v semantyko-hramatychnomu aspekti [The semantic-grammatical aspect of parts of speech]. Kyiv: Naukova dumka. (in Ukrainian)
11. Vykhovanets I. R., Horodenska K. H. (2004). Teoretychna morfolohiia ukrainskoi movy [Theoretical morphology of the Ukrainian language]. Kyiv: Pulsary. (in Ukrainian)
12. Dotsenko O. L. (2006). Semantyko-prahmatychnyi syntaksys: osoblyvosti vyrazhennia modalnosti [Semantic- pragmatic syntax: features of modality expression]. Kyiv: Milenium. (in Ukrainian)
13. Zahnitko A. P. (2001). Teoretychna hramatyka ukrainskoi movy: Syntaksys [Theoretical grammar of the Ukrainian language: Syntax]. Donetsk: DonNU. (in Ukrainian)
14. Zahnitko A. P.(2006). Teoriia suchasnoho syntaksysu [Theory of modern syntax]. Donetsk: DonNU. (in Ukrainian)
15. Istoriia ukrainskoi movy: Morfolohiia [History of the Ukrainian language: Morphology] (eds. S. P. Bevzenko,
A. P. Hryshchenko, T. B. Lukinova, etc) (1978). Kyiv: Naukova dumka. (in Ukrainian)

16. Kostusiak N. M. (2014). Modalna modyfikatsiia rechen iz katehoriinym znachenniam sponukalnosti (na materiali tvoriv T. Shevchenka) [Modal modification of sentences with categorical meaning of motivation (based on the
T. Shevchenko’s works)]. Scientific Bulletin of Uzhhorod University. Series: Philology. Social communications,
no. 1(31), pp. 327–332.
17. Lingvisticheskiy entsiklopedicheskiy slovar' [Linguistic encyclopedic dictionary] (ed. V. N. Yartseva) (1990). Moskva: Sovetskaya entsiklopediya. (in Russian)
18. Mirchenko M. V. (2004). Struktura syntaksychnykh katehorii [The structure of syntactic categories]. Lutsk:
«Vezha» Volynskoho derzhavnoho universytetu imeni Lesi Ukrainky. (in Ukrainian)
19. Narushevych-Vasylieva O. V. (2002). Katehoriia sponukalnosti u prahmastylichnomu aspekti [The pragmatic- stylistic aspect of the motivation category] (PhD Thesis), Odesa: І. І. Mechnikov Odessa National University.
20. Serl' Dzh. R. (1986). Klassifikatsiya illokutivnykh aktov [Classification of illocutionary acts]. New in foreign linguistics, no. XVII, pp. 170–194.
21. Suchasna ukrainska literaturna mova [Modern Ukrainian literary language] (eds. Hryshchenko A. P., Matsko L. I., Pliushch M. Ya., etc) (1997). Kyiv: Vyshcha shkola. (in Ukrainian)
22. Suchasna ukrainska literaturna mova: Syntaksys [Modern Ukrainian literary language: Syntax] (ed. Bilodid I. K.) (1972). Kyiv: Naukova dumka. (in Ukrainian)
23. Khrakovskiy V. S., Volodin A. P. (1986). Semantika i tipologiya imperativa. Russkiy imperativ [Semantics and typology of the imperative. Russian imperative]. Leningrad: Nauka. (in Russian)
24. Shvedova N. Yu. (1974). Sintaksicheskoye zhelatel'noye nakloneniye [Syntactic optative mood.]. Sovremennyye problemy literaturovedeniya i yazykoznaniya. Modern problems of literary criticism and linguistics. Moscow: Nauka, pp. 455–456.
25. Kurylowicz J. (1964). The inflectional categories of Indo-European. Heidelberg: Carl Winter Universitätsverlag. (in English)





Pedchenko Svitlana
Poltava V.G. Korolenko National Pedagogical University
THE LINGUO-PRAGMATIC PARAMETERS OF THE VOLITIVE COMPONENT OF SUBJECTIVE MODALITY
Summary. The article is the attempt to reveal the problems of typological stratification of classifications used for modality. In particular, the question of the semantic-pragmatic specificity of this subcategorical segment as the most significant explicator of the imperative or optative speaker’s intentions aimed at the extralingual reality changing is clarified. Two components (voluntativity and optativity) are distinguished in the volitivity semantic field, they are partially superimposed on each other with their peripheral markers and form con- taminated (imperative-optative) subjective-modal meanings. The correlative connections between the studied linguistic phenomenon, the types of speech acts, the instruction category and the mood of verb are established. It is conducted that the reliance on the newest procedures of semantic-functional, communicative and prag- matic linguistics would make possible to identify the corpus of linguistic-pragmatic means of realization of the motivation category in the modern Ukrainian language. The system of volitivity representatives (lexical, mor- phological, syntactic, derivational, prosodic, etc.) is differentiated into two main categories: 1) modal qualifiers and 2) modal modifiers. For the first group, the volitive meaning is immanent (identifying, primary) while the elements of the second group transmit their differential (secondary) meanings either of motivation or optativ- ity, revealing their derivational abilities to transpositional transitions from one category zone to another one. Particular attention was paid to motivational-optative particles as meaning-obligatory components of volitive modality constructions, focused not only on achieving, performing causal action and activating the addressee for this purpose, but also on the realization the additional modal meanings, identifying the speaker's interest in action, his motivation and corresponding argumentation, style and communication manner, etc. The func- tional-semantic criterion, described in this article, formed the basis of the classification of particles according to which there are morphological obligatory indicators of directivity and optativity (хай, нехай, б (би), аби, щоб, хоч би, коли б, якби, бодай) and optional means of modification-accompanying level (ну, ану, чи не, тільки, лише (лишень, лиш), же (ж), мені, собі, etc.).
Keywords: modality, volitive modality, voluntative subcategorical modal meaning, optative subcategorical modal meaning, modal qualifiers, modal modifiers.

