	«Молодий вчений» • № 5 (81) • травень, 2020 р.


DOI: https://doi.org/10.32839/2304-5809/2020-5-81-97 УДК 811.161.2:81’373.611



Коца Р.О.

Інститут української мови Національної академії наук України
    ПИТАННЯ СЛОВОТВОРУ І МОРФЕМІКИ В «ГРАМАТИЦІ» М. СМОТРИЦЬКОГО
Анотація. У статті проаналізовано розуміння граматистами початку XVII ст. окремих морфеміко-слово- твірних явищ та способи відображення їх у «Граматиці» М. Смотрицького. Проведено аналіз названої праці та визначено, на які словотвірні та морфемні особливості слів звернув увагу граматист. Це, зокре- ма: 1) поділ слів за «начертанїѧми», який у граматиці здійснено залежно від кількості слів, що входили до їх складу, тобто враховуючи морфемну будову; 2) поділ слів на два види, який М. Смотрицький робив залежно від словотвірної будови слів; 3) спроба класифікації похідних на основі словотвірної мотивації;
4) суфіксальне та префіксальне словотворення прикметників та дієприкметників. Визначено, що розуміння морфеміко-словотвірних явищ у М. Смотрицького та його сучасників, перебувало на зародковому етапі.
Ключові слова: словотвір, морфеміка, «Граматика» М. Смотрицького, староукраїнське мовознавство.


       Постановка проблеми. Необхідність ви- ділення словотвору як окремого розділу мовознавчої науки вперше в україністиці обґрун- тував у своїх численних студіях професор І.І. Ко- валик у 50-х роках ХХ ст. А вже в 70-х роках дери- ватологія остаточно виокремилася як самостійна галузь лінгвістичних знань з чітко визначеним спеціальним предметом дослідження, власною проблематикою, системою наукових понять і тер-
мінів та методами наукового дослідження.
   Більшою чи меншою мірою коло питань, що стосуються словотвору, висвітлювали автори гра- матик кінця XIX – початку XX ст. Однак певні відомості про морфемну будову слова, спроби пояснити шляхи  творення  слів  знаходимо  ще в середньовічних граматичних  описах.  Одні-  єю з таких праць, яка стала помітним явищем   в українському мовознавстві і мала значний вплив на розвиток лінгвістичної думки наступ- них століть, була «Граматика» М. Смотрицького 1619 року.
© Коца Р.О., 2020
   
мета статті – проаналізувати розуміння гра- матистами початку XVII ст. окремих морфеміко- словотвірних явищ та охарактеризувати способи відображення їх у «Граматиці» М. Смотрицького. аналіз останніх досліджень і публікацій.
Питання становлення словотвору як галузі мовоз- навства, історія формування словотвірної терміно- системи постійно привертає увагу лінгвістів. На сьо- годні в українському мовознавстві досить детально проаналізовано названі проблеми на прикладі гра- матик к. XIX – поч. XX ст. (Л.І. Пена, О.М. Горда та ін.). Середньовічні граматичні праці, здебіль- шого, залишаються поза увагою дослідників. При- нагідний опис словотвірних явищ у  «Граматиці» М. Смотрицького знаходимо в працях В.В. Німчу- ка [1]. Окрему розвідку питанням словотвору у на- званій граматиці присвятив Ф.Я. Середа [2]. Однак це дослідження було зроблено ще у 80-х рр. XX ст., коли дериватологія перебувала тільки на стадії формування. Тому окремі явища не знайшли відо- браження у названій розвідці, а деякі вимагають




перегляду з точки зору сучасного розуміння морфе- міки і словотвору та їхніх терміносистем.
   Виклад основного матеріалу. У «Граматиці» М. Смотрицького 1619 року ні окремого розділу зі словотвору, ні окремого опису яких-небудь дери- ватологічних явищ  немає.  Однак деякі відомості з морфеміки та словотвору знаходимо в загально- му описі частин мови у другому розділі граматики. Так, кожна частина мови має три «начεртанїѧ»:
«простоε»,   «сложεнноε»   та   «прεсложεнноε». До
«простого начεртанїѧ» належать слова, що скла- даються з одного слова. «Сложεнноε» «двома рεчεнма состоѧѱεε имѧ познаваεтсѧ» [3, с. гд҃], тобто    таке,    яке    складається    з    двох  слів.
«Трεми рεчεнми сложεнноε имѧ» [3, с. гд҃] на- зивається  «прεсложεнноε».  Отже,  поділ  слів за
«начертанїѧми» М. Смотрицький здійснював залежно від кількості слів, що входили до його складу. Наприклад: славный – прεславный – прεпрославεнный (прикметник), εмлю – приεмлю – восприεмлю (дієслово), славнω – прεславнω – прεпрославнω (прислівник), прεждε – прε(ж) дεдажε – прε(ж)дεдажε нε (сполучник) та ін. Про- сте слово автор граматики ускладнював чи, точ- ніше, поширював спочатку одним префіксом, а потім двома. З сучасного погляду такі приклади, звичайно, є не дуже вдалими. Адже префікс є сло- вотворчим формантом, а не окремим словом, тому називати такі похідні складними немає підстав. Однак у XVII ст. М. Смотрицький, як і його по- передники, автори інших європейських граматик XVI–XVII ст., вважав префікси прийменниками: прийменники «Сочинителнѣ и Сложнѣ пре(д) лагают(ъ)сѧ», тобто сполучаються з формами іменних частин мови чи виступають як префікси [1, с. 127]. Таким чином, М. Смотрицький, виді- ляючи три різновиди «начεртанїѧ» слів, фактично здійснював їх поділ за морфемною будовою.
Імена М. Смотрицький поділяв на два види:
1) «пεрвообра(з)ный»; 2) «производный» [3, с. гв҃], тоб- то ділив слова на первинні і вторинні, чи похідні.
«Производныѧ» – це імена, утворені від «пεрвообра(з) ных». Їх М. Смотрицький виділяв 8 видів:
   1) «отчεимεнный» (Павловъ / Павлова ѿ Пав- ла; Пεтровъ / Пεтрова ѿ Пεтра. равнѣ Пав- ловна, Пεтровна) – утворення імен по батькові, присвійні прикметники;
   2) «отεчεствный» (Лвовѧнинъ) – назви меш- канців певного населеного пункту;
   3) «властεли(н)ный» (воεводичь / воεводинна ѿ воεводы, царεвичь / царεвна ѿ царѧ) – назви владних посад;
   4) «язычεскїй» (Грεкъ / Грεкини ѿ Грεцїи; Рωссъ / Рωссини ѿ Рωссїи) – назви мешканців певної країни;
   5) «глаголный» (слышанїε / слышатεль ѿ слышю; слүханїε ѿ слүхаю; читанїε ѿ читаю) – віддієслівні похідні;
   6) «ωтимεнный» (солнεчный ѿ солнца; златый ѿ злата) – відіменні похідні. Ще у 80-х роках  ХХ ст. Ф.Я. Середа спостеріг особливості тво- рення прикметника златый, зазначаючи, що
«М. Смотрицький чи не перший серед мовознав- ців звернув увагу на синкретичний характер мор- феми -ый» [2, с. 146]. У сучасному мовознавстві такі похідні кваліфікують як нульсуфіксальні;
   7) «оумалитεлный» (словицε, тѣлицε) – похід- ні зі значенням зменшеності;
   8) 
«оуничижитεлный» (жεнищε, дѣтиѱε, врεтиѱε) – похідні зі значенням збільшення чи згрубілості [3, с. гг҃ – гг҃ зв.].
   Виділяючи різновиди «производных» імен, М. Смотрицький спробував встановити між пер- винними і вторинними словами відношення по- хідності. Основними її ознаками, на його думку, є передусім мотивованість значень «производных» імен словами, від яких вони походять. Звичай- но, поділ М. Смотрицького далекий від ідеалу насамперед через порушення єдиного принципу класифікації: тут маємо і семантичну мотивацію, і похідність залежно від частиномовної належ- ності компонентів, і залежність семантики похід- них від значення словотворчого форманту тощо. Відомості про творення окремих видів похід- них імен знаходимо в описі парадигм відміню- вання. Зокрема, «притѧжатѧεлныѧ» імена мають
«окончεнїε» овъ, ова, ово / εвъ, εва, εво: Павловъ / Павль, Павлова / Павлѧ, Павлово / Павлε; Андрεεвъ, Андрεεва, Андрεεво; инъ, ина, ино (инъ може мати синонімічний відповідник вль): Варнавинъ / Варнавль, Варнавина / Варнавлѧ, Варнавино / Варнавлε; їй / ъ, ѧѧ / ѧ, εε / ε: с҃новнїй / с҃нвεнь, с҃новнѧѧ / с҃новнѧ, с҃новнεε / с҃новнε;  отчїй / отεчь; Божїй [3, с. їг҃]. «Отεчεствныѧ» та
«язычεскїѧ» прикметники мають «окончεнїε» скїй, скаѧ, скоε чи в усіченій формі скъ, ска, ско, на- приклад: Рωссійскїй / Рωссійскъ, Рωссійскаѧ / Рωссійска, Рωссійскоε / Рωссійско.
   Дієслова	М.	Смотрицький	поділяв	так само   на   два   види:   1)   «пεрвоωбразный»,  або
«совεршεнный»; 2) «производный» [3, с. ид҃ зв.].
«Производныѧ» дієслова мали два підвиди (що було новим, порівняно з граматикою Л. Зизанія):
   1) «начинатε(л)ный» – «εстъ ижε вεѱь начинаεмү знамεнүεтъ и ωбычнѣ кончи(т)сѧ на ѣю ӕко тεплѣю, бѣлѣю», тобто передають значення почат- ку дії, звичайно мають суфікси -ѣ-ю: [3, с. ид҃ зв.];
   2) «оучаѱатεлный» – передають значення повто- рюваної дії, звичайно мають суфікси -а-ю-, -ѧ-ю-:
«оучаѱатεлный εстъ ижε вεѱь оучаѱаεмү знамεнүεтъ и ωбычнѣ кончи(т)сѧ на аю и ѧю ӕкω бѣгаю, читаю, творѧю, хранѧю, лѣтаю» [3, с. ид҃ зв.].
   В основі запропонованого М. Смотрицьким поділу похідних дієслів лежить семантичний принцип, а саме “характер дії”. Загалом зазначи- мо, що до сер. XIX ст. термін «вид» вживався на- самперед стосовно словотвору дієслова [1, с. 58].
   Поділ слів за «начεртанїѧми» та «видами», як і самі терміни, не були нововведенням М. Смо- трицького: автор граматики наслідував своїх по- передників. Однак, на відміну від Л. Зизанія, М. Смотрицький виділяв три, а не два
«начεртанїѧ» дієслів; вісім, а не шість видів по- хідних імен; поділяв похідні дієслова на підвиди за семантичним принципом.
   Окремі відомості про суфіксальний та префік- сальний словотвір прикметників знаходимо при описі ступенів порівняння, яких автор граматики розрізняв три: «имεнитε(л)ный», «ра(з)сүдитε(л) ный» та «прεвосходитε(л)ный». Вищий ступінь порівняння («ра(з)сүдитε(л)ный») «εстъ вторый гласъ имεнε прилагатε(л)нагω… εгожε ωкончεнїε мүжεскоε εстъ шїй: жεнскоε, шаѧ: срε(д)нεε, шεε: ӕкω свѧ(т)шїй / свѧ(т)шаѧ / свѧ(т)шεε» [3, с. 89]. Прикметники найвищого ступеня порівняння («прεвосходитε(л)ный») закінчуються на ѣйшїй,





ѣйшаѧ, ѣйшεε: с҃тѣйшїй / с҃тѣйшаѧ / с҃тѣйшεε  [3, с. 90]. Отже, М. Смотрицький учив, що  ви-  щий ступінь порівняння утворюється за допомо- гою суфікса -ш-, найвищий – -ѣйш-. Як відомо, у старослов’янській мові форма вищого ступеня тво- рилася за допомогою суфікса -ии- (родовий відмі- нок -ьш-) та -ѣи- (родовий відмінок -ѣиш-), причому форми з -ѣиш- переважали. Давні форми з суфік- сами -ш- та -ійш- < -ѣиш-, як зазначав В. В. Нім- чук, характерні й для народних говорів, особливо південно-західних [1, с. 40]. На думку дослідника, М. Смотрицький пропонує ці суфікси для творення вищого і найвищого ступенів порівняння прикмет- ників під впливом «Граматики доброглаголивого еллино-словенскаго языка» (1591) [1, с. 40].
   Цікавим є опис у граматиці процесу  тво- рення      ступенів      порівняння     прикметників:
«разсүдитε(л)ный составлѧεтсѧ ѿ имεнитε(л)нагω Положитε(л)нагω вмѣѱεнү в кончаεмый слогъ ш и ы прεмѣнεнү на ї ӕкω правый / правшїй» [3, с. в҃ε];
«прεвосходитεлный» утворюється від «разсүдитε(л) нагω» шляхом «мεждү кончаεмый и прεкончаεмый εгω  слогъ  ѣй  вмѣѱεнү:  правшїй  /  правѣйшїй» [3, с. в҃ε]. Отже, М. Смотрицький виділяє певний повторюваний елемент, однак ніяк не кваліфікує його. Ненаукове пояснення шляхів творення слова зумовлене відсутністю розуміння у XVII ст. понять твірної основи та словотворчого форманту.
   Автор граматики помітив, що найвищий сту- пінь може утворюватися «соприѧтїεмъ прε(д) лога прε: славный / прεславнѣйшїй» [3, с. в҃ж]. прε може приєднуватися і до прикметників звичайного ступеня порівняння, наприклад прεславный. Такі форми, на думку М. Смотриць- кого, мають «вѧѱшү силү», ніж суфіксальні похід- ні на -ѣйш-, тобто вказують на більший ступінь вияву ознаки. Сам граматист пояснював це так:
«прес҃тый болεε можε(т) нεжε с҃тѣйшїй» [3, с. в҃ж]. Отже, порівнюючи префіксальні та суфіксальні похідні, М. Смотрицький звернув увагу на різни- цю у їхній семантиці залежно від словотворчого форманту, який брав участь у творенні.
   Творення   дієприкметників   («причастїѧ»)  М. Смотрицький розглядав у зв’язку з описом їх часових форм («врεмεна Причастїѧ»). На думку В.В. Німчука, це штучно введені дієприкметни- ки, що, очевидно, відповідали грецьким пред- икативним дієприкметникам [1, с. 74–75]. У М. Смотрицького вони мають всі ті часові форми, що й відповідні дієслова, тобто дієслова «врεмεни настоѧѱагω, вида совεршεннагω» на ѧй, ый (їй), мый (біѧй, влεкій, вѣдый, біεмый) та «врεмεни настоѧѱагω, вида оучаѱатεлна» на ѧй, мый (читаѧй, біεмый), «прεходѧѱагω врεмεни» –

на εй, шїй, вый, ный  (влεчεй,  влεкшїй,  бивый,  бїεный);  минулого  часу  («прεшεдшагω» і «мимошεдшагω») – на вый, ный (бїѧвый, бїѧный; бїѧавый, бїѧаный); «бүдүѱагω врεмεни» – від префіксальних  основ  на  ый,  ѱїй,  ѧй,  мый (прочтый, прочтүѱїй, побїѧй, побїюѱїй, побїεмый); «нεпрεдѣлнагω врεмεни» – від пре- фіксальних основ на εй, їй, вый, ный (сотворεй, повлεкїй, побивый, побїεмый).
   У граматиці подається пояснення шляхів утворення  дієприкметників.   Наприклад:   чтый ѿ чтү приложεнү ый;  чтүѱїй  ѿ  чтү  приложεнү ѱїй («врεмεни настоѧѱагω, вида совεршεннагω»); читаѧй ѿ читаю: ю измѣнεнү на ѧй («врεмεни настоѧѱагω, вида оучаѱатεлна»);  чεтшїй  ѿ чεтохъ: охъ измѣнεнү на шїй («прεходѧѱагω врεмεни»); читавый ѿ читахъ: прεложεнү хъ на вый («прεшεдшагω врεмεни, вида оучаѱатεлна»); читаавый ѿ читаахъ: прεложεнү хъ на вый («мимошεдшагω врεмεни»); прочтεй / прочεтшїй ѿ чтый / чεтшїй («нεпрεдѣлнагω врεмεни»); прочтүѱїй ѿ прочтү приложεнү ѱїй («бүдүѱагω врεмεни»). Як бачимо, відсутність поняття твірної основи і слово- творчого суфікса призвела до невірного виділення суфіксів дієприкметників [2, с. 147].
   М. Смотрицький ввів у нашу граматичну літе- ратуру поняття дієприслівника («Дѣεпричастїѧ»), які, за його визначенням, були усіченими форма- ми дієприкметників. Сам граматист так пояснює творення цих форм: чты ѿ причастїѧ чтый ѿѧтү й, чтүѱъ ѿ причастїѧ чтүѱїй ѿѧтү їй («врεмεни настоѧѱагω, вида совεршεннагω»); читаѧ ѿ причастїѧ читаѧй ѿѧтү й, читаюѱъ ѿ причастїѧ читаюѱїй  ѿѧтү   їй   («врεмεни   настоѧѱагω, вида оучаѱатεлна»); читавъ ѿ читавый ѿѧтү  ый, читавшъ ѿ читавшїй ѿѧтү їй («врεмεни прεшεдшагω») та ін.
   Висновки. У праці «Грамматіки Славεнскиѧ правилноε Сνнтаґма» (1619) висвітлено такі мор- феміко-словотвірні явища, що, як слушно зауважує Ф.Я. Середа, були в зародковому стані [2, с. 147]:
   1) виділяючи три різновиди «начεртанїѧ» слів, М. Смотрицький фактично здійснював їх поділ за морфемною будовою;
   2) поділ слів на два види: 1) «пεрвообра(з) ный»; 2) «производный» автор граматики здій- снював залежно від їхньої словотвірної будови;
   3) зроблена класифікація похідних імен, вста- новлено відношення похідності між «пεрвообра(з) ными» та «производными» іменами на основі сло- вотвірної мотивації;
   4) розглянуто деякі моменти суфіксального та префіксального словотворення прикметників та дієприкметників.

Список літератури:
1. Німчук В.В. Граматика М. Смотрицького – перлина давнього мовознавства. Київ, 1979. 112 с.
2. Середа Ф.Я. Питання словотвору в «Граматиці» М. Смотрицького. Східнослов’янські граматики XVI–XVII ст.
Київ, 1982. С. 74–77.
3. Смотрицький М. Граматика; факсимільне видання. Київ, 1979. 252 с.
References:
1. Nimchuk, V.V. (1979). Hramatyka M. Smotrytskoho – perlyna davnoho movoznavstva [Grammar of M. Smotrytskyi is a pearl of ancient linguistics]. Kyiv: Naukova dumka.
2. Sereda, F. (1982). Pytannia slovotvoru v «Hramatytsi» M. Smotrytskoho [On the word-formation in “Grammar” of M. Smotrytskyi]. Skhidnoslov’ianski hramatyky XVI–XVII st. [East Slavic grammars of the 16–17th centuries]. Kyiv: Naukova dumka.
3. Smotrytskyi, M. (1979). Hramatyka [Grammar]; facsimile edition. Kyiv: Naukova dumka.

Kotsa Ruslana
       Institute of the Ukrainian Language of National Academy of Sciences of Ukraine

ON THE WORD-FORMATION AND MORPHEMIC IN “GRAMMAR” OF M. SMOTRYTSKYI
Summary. The questions of word-formation were covered, more or less, by the grammar authors of the late 19th – early 20th centuries. In view of this, it becomes clear that in the “Grammar” of M. Smotrytskyi (1619) there is no separate chapter on word-formation nor separate description of any derivatological things. However, some information on morphemic and word-formation one can found in the general description of word classes in the grammar second chapter. Each word class has three “nachertanija”: prostoje, slozhennoje and preslozhen- noje. The words classification according to “nachertanija”, M. Smotrytskyi made depending on the number    of words included in their composition. For example: славный – прεславный – прεпрославεнный. Thus, as   a matter of fact, M. Smotrytskyi performed the words classification according to their morphemic structure.
M. Smotrytskyi divided nouns into two types: 1) pervoobraznyi; 2) proizvodnyi. That is, he divided words into primary and secondary, or derivatives. He distinguished 8 types of derivatives: “otcheimennyi”, “otechestvnyi”, “vlastelinnyi”, “jazycheskyi”, “hlahol’nyi”, “otimennyi”, “umalitel’nyi”, “unychyzhytel’nyi”. M. Smotrytskyi di- vided verbs also into two types: 1) pervoobraznyi or sovershennyi; 2) proizvodnyi. The derivative verbs classifi- cation proposed by M. Smotrytskyi was based on the semantic principle, namely “the nature of action”. Some in- formation on the suffixation and prefixation of adjectives is found in the description of the comparison degrees of adjectives, which the author of the grammar distinguished into three types: “imenytel’nyi”, “razsudytel’nyi” and “prevoskhodytel’nyi”. Creation of participles (“prychastija”) is considered by M. Smotrytskyi in connection with the description of their temporal forms. The grammar explained the ways of their formation. For exam- ple: чтүѱїй is found from чтү by adding ѱїй, чεтшїй is found from чεтохъ where охъ was changed by шїй.
M. Smotrytskyi introduced into our grammatical literature the notion of adverb (“dijeprychastije”) which, in his definition, was truncated form of participle. For example: чтүѱъ is found from participle чтүѱїй by taking away їй. Thus, in the “Grammar” of M. Smotrytskyi the following morphemic and word-formative phenomena are covered: classification of words by morphemic and word-formative structures, word-formative motivation, some aspects of the suffixation and prefixation of adjectives and participles.
Keywords: word-formation, morphemic, “Grammar” of M. Smotrytskyi, Old Ukrainian linguistics.
