«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-8 УДК 811.161.2’373.45



Прийма Л.Ю.
Полтавський національний педагогічний університет
імені В.Г. Короленка

 ОСОБЛИВОСТІ ФУНКЦІЮВАННЯ АНГЛІЦИЗМІВ У СУЧАСНОМУ УКРАЇНСЬКОМУ МЕДІАДИСКУРСІ
Анотація. У статті з’ясовано проблему запозичення англійської лексики на матеріалі сучасного укра- їнського медіадискурсу. Розкрито поняття англіцизму, представлено його типологію, проаналізовано причини входження запозичень з англійської мови до сучасного медіадискурсу. Розглянуто основні те- матичні групи англіцизмів, які побутують в українських ЗМІ, зокрема ті, що номінують предмети по- всякденного вжитку, комп’ютерні технології, людей за різними ономасіологічними властивостями, емоції, реалії культурної та спортивної сфери. Схарактеризовано особливості функціювання англіцизмів на лек- сико-семантичному, словотвірному й прагматичному рівнях. Доведено, що регулярною для запозичень у медіадискурсі є неусталеність граматичних форм та семантичного обсягу понять, спричинена неповнотою засвоєності англіцизму мовою-реципієнтом.
Ключові слова: aнгліцизми, медіадискурс, українські ЗМІ, транскрипція, транслітерація, калькування, граматична адаптація.


Постановка проблеми. Однією з основ- них тенденцій розвитку сучасної  україн-
ської мови є інтенсивне запозичення лексичних одиниць і словотвірних елементів з англійської мови. Основна причина проникнення англіциз- мів до української мови – існування відповід- них дипломатичних, торгівельних та соціальних відносин, а також уплив англомовної культури. Позаяк відображення актуальних політичних, економічних,  соціальних  і  культурних  подій   є першочерговим завданням сучасних україн- ських засобів масової інформації (далі – ЗМІ), важливий сегмент їхнього лексичного наповне- ння становлять іншомовні запозичення з ан- глійської мови. Наявність великої кількості ан- гломовних запозичень у сучасному українському медіадискурсі  також  пов'язана  з престижністю

англійської  мови  в  українському  суспільстві та його орієнтацією на виклики сьогодення.
   Об'єкт наукової розвідки – англіцизми, які входять до масмедійного дискурсу сучасної укра- їнської мови. Її предмет – лексико-семантичні, граматичні й прагматичні особливості функцію- вання та адаптації англіцизмів у досліджувано- му дискурсі.
   Аналіз останніх досліджень і публікацій. Проблему функціювання англіцизмів в українсько- му медіадискурсі аналізували багато вчених, зокре- ма C.Г. Апетян, Е.В. Боєва, О.В. Гурко, Ю.О. Мо- лоткіна та ін. (див.: [1; 4; 5; 8]). Виняткову увагу приділено лексико-семантичній, словотвірній, гра- матичній і прагматичній природі запозичень.
   Виділення не вирішених раніше частин загальної проблеми. Актуальність пропоно-


© Прийма Л.Ю., 2020

ваного дослідження пов'язана з тим, що деякі специфічні особливості запозичень з англійської мови на матеріалі сучасного українського медіа- дискурсу вивчені недостатньо через неустале- ність функціювання та різний ступінь освоєння мовою цих одиниць. Виникає очевидна потреба різнобічного інтерпретування англіцизмів на матеріалі текстів сучасних українських ЗМІ.
   Мета статті – виявити лексико-семантичні, граматичні й прагматичні особливості функці- ювання англіцизмів у сучасному українському медіадискурсі.
   Виклад основного матеріалу. До англіциз- мів належать мовні одиниці, запозичені з англій- ської мови, яким притаманні такі лінгвохаракте- ристики: 1) звукосполучення дж: бюджет (англ. budget), джемпер (англ. jumper), бладжер (англ. bludger); 2) звукосполучення ай, ей: інсайд (англ. inside), хайтек (англ. hightech), емейл (англ. е-mail); 3) суфікс -инг (-інг): кіднепінг (англ. kidnapping), дауншифтинг (англ. downshifting), демпінг (англ. dumping), тюбінг (англ. tubing), скринінг (англ. screening) [6, с. 2].
   З-поміж описуваних одиниць традиційно ви- окремлюють дві групи: 1) власне англіцизми (безпосередні англіцизми) – одиниці, запозичені шляхом транскрипції чи транслітерації, які, по- перше, повністю відповідають граматичним нор- мам української мови, по-друге, набули кінцевих фонем, характерних для певних граматичних ка- тегорій, наприклад: бренд (англ. brand), спічрай- тер (англ. speechwriter), неймінг (англ. naming), плеймейкер (англ. playmaker); 2) опосередковані англіцизми – запозичені одиниці, які на ґрунті мови-реципієнта набули нових словотвірних і формотвірних властивостей, наприклад: заскри- нити (від англ. to screen), pепостнути (від англ. to repost), загуглити (від англ. to google) [2, с. 7].
   Що ж до основних  причин мовних запозичень з англійської мови в масмедійному дискурсі, то вони такі: міграційна термінологія, данина моді, експресивність новизни, емоційність висловлення, субмовна ідентифікація [1, с. 5]. Варто зазначити, що тексти ЗМІ частково формують корпус активно- го словника соціуму, популяризуючи нові іншомов- ні запозичення й сприяючи їхній адаптації в мові. Тексти, створені в межах медіадискурсу та по- ширювані за допомогою преси, телебачення, ра- діо й Інтернету, займають одне з основних місць у соціальній комунікації й відображають акту- альні настрої суспільства. Висвітлення найваж- ливіших соціальних, економічних, культурних, політичних та спортивних подій – основне зав- дання сучасних ЗМІ. Поширення в ЗМІ новин культурної, політичної, економічної і спортивної спрямованості  сприяє  активному проникненню
англійських запозичень відповідної тематики.
   До основних тематичних груп англіцизмів у сучасному українському медіадискурсі уналеж- нено такі:
   1. «Предмети повсякденного вжитку» (фітнес- трекер, боді, фаст-фуд, спонж, скраб, блендер).
2. «Комп’ютерні технології»:
   а) технічні пристрої (гаджет, девайс, фаблет);
   б) програми, їхні функційні характеристики і дії користувача (браузер, меседж, десктоп, вай- бер аут, погуглити, скролити, скайп);
3. 
«Емоції, реакції та оцінка дійсності»:
   а) вигуки-привітання, вітання та прощання (хай, хеллоу, бай);
   б) етикетні формули згоди або відмови (окей, ок, ноу проблемз, ноу).
   4. «Люди за різними ономасіологічними озна- ками»:
   а) віком і статтю (бой, гай, бейбі, мен, піпли, олди);
   б) родинними, соціальними й іншими зв’язками (паренти, френди, бойфренд, BFFs);
   в) професією (іміджмейкер, брокер, промоу- тер, ді-джей, ем-сі, рієлтор, сeк’юріті, бодігард, мерчендайзер, адмін, піар-менеджер);
   г) соціальним статусом (шіпли, лоулайфи, аутсайдер);
   ґ) особливостями поведінки (пікапер, віслбло- уер, кілджой, базкілер).
5. «Культурна сфера»:
   а) різноманітні стилі музики та субкультури (нью ейдж, диско, драм, чілаут, лаунж);
   б) видовищні заходи, концерти (фест, перфо- манс, батл, шоудаун, фаєр-шоу);
   6. «Спортивна сфера» (фітнес-клуб, лег-дроп, флеп-джек, біг-бут, стретчинг, бодібілдинг, армреслінг, арм-кік).
   Існують різні способи проникнення англіциз- мів до структури мідіадискурсу, а саме: 1) пря- ме запозичення – заміна українського слова ан- глійським еквівалентом, наприклад: millennium замість тисячоліття, service замість послуга, beauty замість краса; 2) калькування – заміна структурних елементів іншомовного походження українськими словами, наприклад: supermarket замість універсам, helicopter parents замість бать- ки-гелікоптери; 3) неповні, або змішані, запози- чення – часткова заміна українського слова, на- приклад: бізнес-центр, б'юті-кімната [7, с. 138]. За	ступенем	засвоєння	англіцизми	мас- медійного дискурсу поділяють на такі типи:
1) повністю асимільовані – одиниці, які відпові- дають усім нормам української мови і сприйма- ються мовцями як питомі, незапозичені слова, наприклад: спорт, гумор, фільм, детектив, ін- дустрія; 2) частково асимільовані – одиниці, які зберігають англійське написання та орфоепію. Вони опинилися в мові не так давно, пережива- ють процес освоєння, наприклад: емоджі, фаст- фуд, фристайл; 3) неасимільовані – одиниці, які не повністю засвоєні мовою-реципієнтом. Вони відображають побут країни-джерела, напри- клад: долар, леді, джаз (див.: [10, с. 139]).
   Розглянемо особливостi функціювання англі- цизмів у сучасному українському медіадискурсі на лексико-семантичному рівні:
   1) зміна обсягу поняття лексичної одиниці в мові-реципієнті [3, с. 31]: racing – рейсинг (тип автогонок; дисципліна сноубордингу; змагання в широкому сенсі); liner – лайнер (велике морське пасажирське або вантажне судно; швидкісний літак; track – трек (велодром; слід, який зали- шає в речовині заряджена елементарна частин- ка; звукова доріжка); molding – молдинг (метале- ва декоративна накладка легкового автомобіля; декоративна накладка, яку використовують у дизайнах інтер'єрів);
   2) уходження англіцизмів до синонімічних рядів поряд із питомою українською лексикою:

creative – креативний, творчий, мистецький; exclusive – ексклюзивний, винятковий, унікаль- ний, єдиний;
   3) копіювання англіцизмами лексичного зна- чення слова-етимона і його передача за допомо- гою транслітерації або транскрипції: investor – інвестор, importer – імпортер, off side – офсайд, skijoring – скийоринг;
   4) позначення англіцизмами діяльності ін- дивідуума й копіювання значення слова-ети- мона [11, с. 34]: trader – трейдер, buyer – байєр, wakeboarder – вейкбордер;
   5) збереження в процесі запозичення спокон- вічної графічної форми й копіювання семантики абревіатур: FORTS – FORTS (біржовий ринок із торгівлі терміновими контрактами), API – API (інтерфейс прикладного програмування);
   6) зв’язок між процесом запозичення й еко- номією мовних зусиль, що сприяє збереженню комунікативної чіткості, експресивно-емоційної виразності, фонетико-фонологічних, морфолого- синтаксичних і лексико-семантичних особливос- тей мови: rebranding – ребрендинг (знаходження нової позиції для бренду), monitoring – моніто- ринг (спостереження), recruiting – рекрутинг (підбір кваліфікованих фахівців, який здійсню- ють спеціалізовані агентства);
   7) насиченість спеціальною термінологією, яка завдяки ЗМІ переходить до загальновживаної лексики: cashing – кешування, interface – інтер- фейс, cybersquatter – кіберсквотер, winchester – вінчестер.
   Проаналізуємо особливості функціювання англіцизмів у сучасному українському медіадис- курсі на словотвірному рівні:
   1) уходження англіцизмів до словникового складу разом з однокореневими словами, які на- лежать до різних частин мови: install – інста- лювати, installatоr – інсталятор, installation – інсталяція, kiteboard – кайтборд, kite border – кайтбордер, kiter – кайтер, kiting – кайтинг, kite rider – кайтрайдер, kitesurfer – кайтсерфер, kitesurfing – кайтсерфінг;
   2) утворення дієслів від іменників за допомогою суфіксів -ува-, -юва-: implant – імплантант, імп- лантувати; dumping – демпінг, демпінгувати;
   3) переважання іменників над іншими части- нами мови: marketing – маркетинг; targeting – таргетинг; sampling – семплінг;
   4) утворення прикметників від іменників за допомогою суфіксів -ов-, -ськ-: doping – допінг – допінговий; diving – дайвінг – дайвінговий; remake – ремейк – ремейковий; designer – дизай- нер – дизайнерський;
   5) участь англіцизмів у конституюванні нових одиниць мови-реципієнта за словотвірними мо- делями мови-донора: інтернет-проєкт, інтер- нет-маси, інтернет-довідник, інтернет-пре- мія; бізнес-журнал, бізнес-блок, бізнес-експерт, бізнес-еліта, бізнес-планування, бізнес-довід- ник, бізнес-угода, бізнес-спільнота;
   6) варіативність у написанні англіцизмів, осво- єних системою української мови: VJ – віджей / ві- джей, ambient – ембієнт / амбієнт, account – ека- унт / акаунт, device – девайс / дивайс;
   7) активне побутування в мові-реципієнті нефіксованиx y тлумачних словниках і слов- никах іншомовних слів одиниць, які пережи-

вуть відповідні етапи адаптації з обов’язковою лексикографічною фіксацією: roofer – руфер, couchsurfing – коучсерфінг, relooking – релукінг, relooker – релукер, recruiter – рекрутер, рекруту- вати, рекрутований, таrketing – маркетинг, маркетинговий, fishing – фішинг, фішингових;
   8) передача запозичених cлів за допомогою словосполучень чи виразів: соrn flakes – корн- флейкс – кукурудзяні пластівці, high tech – хай- тек – високі технології;
   9) утворення слів-гібридів і свідома видозміна освоєних англіцизмів: lifestyle – лайфстайловий, сomputer – комп'ютер – комп, компік, компухтер;
   10) утворення жаргонізмів на основі англі- цизмів за допомогою експресивних суфіксів -юх-,
-ях-, -к-: video card – відеокарта – видяха / видю- ха, monitor – монітор – монік;
   11) уживання структурно й лексично неадап- тованих англіцизмів: webgirl, push-up, super, beauty, playstation, PC, smartphone [6].
   Схарактеризуємо особливості вживання ан- гліцизмів у медійному дискурсі на прагматично- му рівні:
   1) розширення сфери фукціювання англі- цизмів, неадаптованих графічно, орфографічно, граматично й фонетично, активне використання англійської запозиченої лексики за наявності в українській мові синонімів або синонімічних спо- лук: job-offer – пропозиція роботи, exclusive – ви- нятковий, all inclusive – все включено, beauty – краса, friend – френд;
   2) закріплення за англіцизмами експресивної функції, формування позитивного, негативного чи зневажливого ставлення до тієї або тієї події, уживання спотвореного запозичення (шоу-біз за- мість шоу-бізнес) для надання іронії всьому ви- словленню;
   3) здійснення функції впливу через маніпу- лювання свідомістю реципієнта за допомогою вживання англіцизмів і створення відповідних стереотипів: Айтішники – хлопці зі своєрідним почуттям гумору й поглядами на життя;
   4) вираження за допомогою англіцизмів спо- собу мислення англомовної лінгвокультурної спільноти: Бодіпозитив — це сучасна релігія Instagram plus size блогерів;
   5) сприйняття англійської запозиченої лексики як престижнішої: Клінінг-менеджер має навчи- ти персонал ретельному прибиранню [8, с. 59].
   Висновки й пропозиції. Культурні й соці- альні зв'язки, які наскрізно пронизують сучасний світ, сприяють активному збагаченню української мови англіцизмaми. Через ту причину, що медіа- дискурс нерозривно пов'язаний з актуальними со- ціальними процесами, у ньому функціює велика кількість запозичень з англійської мови. Ці оди- ниці вирізняються лексико-семантичними, слово- твірними і граматичними особливостями.
   Із точки зору семантичного наповнення з-поміж англіцизмів виокремлено низку тема- тичних груп: «Предмети повсякденного вжит- ку», «Комп'ютерні технології», «Емоції, реакції та оцінка дійсності», «Люди за ономасіологічни- ми ознаками», «Культурна сфера», «Спортивна сфера». Функціювання англіцизмів у сучасному українському медіадискурсі має низку специфіч- них ознак на лексико-семантичному рівні. Що  ж до найсутніших окремішностей цього взірця

запозичень, то вони такі: змінювання обсягу по- няття в мові-реципієнті або повне копіювання значення слова-етимона, уходження до синоні- мічних рядів поряд із питомою українською лек- сикою чи позначення зовсім нових понять, від- сутніх в українській мові.
   На дериваційному рівні для англіцизмів ха- рактерні 1) постання а) дієслів за допомогою суфіксів -ува-, -юва-; б) прикметників за допо- могою суфіксів -ов-, -ськ-; в) емоційно забарв- лених слів за допомогою суфіксів -юх-, -як-, -к-;
2) використання словотвірних моделей ан- глійської мови для конституювання нових слів української мови; 3) використання власне  укра-

їнського дериваційного ресурсу для адаптації ан- гліцизмів; 4) варіативність у написанні деяких англіцизмів; 5) утворення слів-гібридів зі збере- женням графічних елементів англійської мови.
   Уживання англіцизмів пов'язане з прагма- тичною настановою автора. Вони можуть вико- ристовуватися для підвищення експресивності висловлення, створення позитивної чи негатив- ної аксіологічної шкали, маніпулювання свідо- містю реципієнта, формування престижного об- разу якогось явища тощо.
   Перспективним видається дослідження лек- сико-семантичної та граматичної адаптації ан- гліцизмів у мові ЗМІ.

Список літератури:
1. Апетян С. Г. Англицизмы в структуре масс-медийного и официально-делового дискурсов (лексико-семан- тический и когнитивно-прагматический аспекты) : автореф. дисс. … канд. филол. наук. Краснодар, 2011. URL: https://static.freereferats.ru/_avtoreferats/01005394494.pdf
2. Архипенко Л. М. Іншомовні лексичні запозичення в українській мові: етапи і ступені адаптації (на матері- алі англіцизмів у пресі кінця ХХ – початку ХХІ ст.) : автореф. дис. на здобуття наук. ступеня канд. філол. наук : спец. 10.02.01 «Українська мова». Людмила Михайлівна Архипенко. Х. : Харківський національний ун-т імені В. Н. Каразіна, 2005. 20 с.
3. Багрій Г. Компаративний аналіз вживання англомовних запозичень у сучасних засобах масової інформа- ції. Наукові записки [Вінницького державного педагогічного університету імені Михайла Коцюбинського]. Серія : Філологія (мовознавство), 2014. C. 29–33.
4. Боєва Е. В. Специфіка функційної парадигми англіцизмів у сучасному медійному дискурсі. Молодий вче- ний, 61.9.1, 2018. C. 13–16.
5. Гурко О. В. Англійські запозичення в мові мас-медіа. Науковий вісник Волинського національного універ- ситету імені Лесі Українки. Філологічні науки. Мовознавство. 22, 2012. C. 39–42.
6. Должикова С. Н. Особенности проникновения англицизмов в язык масс-медиа. Вестник Адыгейского госу- дарственного университета. Серия 2 : Филология и искусствоведение. 4, 2011. URL: https://cyberleninka.ru/ article/n/osobennosti-proniknoveniya-anglitsizmov-v-yazyk-mass-media/viewer
7. Кравчук Л. В. Оказіоналізми-інолексеми в текстах мас-медіа початку ХХІ століття. Дослідження з лексико- логії і граматики української мови. 13, 2013. C. 137–144.
8. Молоткіна Ю. О. Функціонування медіа-лексики іншомовного походження в сучасних українських інтер- нет-виданнях. Society. Document. Communication, 5. 2018. C. 57–70.
9. Науменко У. В. Вживання англіцизмів ЗМІ у полікультурному просторі. 2016. URL: http://www.irbis-nbuv.gov.ua/ cgi-bin/irbis_nbuv/cgiirbis_64.exe?C21COM=2&I21DBN=UJRN&P21DBN=UJRN&IMAGE_FILE_ DOWNLOAD=1&Image_file_name=PDF/Nznuoaf_2016_63_49.pdf
10. Семчинський С. До питання про сучасне засвоєння українською мовою англіцизмів. Проблеми та перспек- тиви розвитку науки на початку третього тисячоліття у країнах Європи та Азії. 2015. C. 137–140.
11. Фіголь Н. М., Кібальник Р. В. Функціонування неологізмів у сучасному медіа-тексті. Актуальні проблеми української лінгвістики: теорія і практика. 23, 2011. C. 31–40.
References:
1. Apetyan S. H. (2011). Anhlytsyzmy v strukture mass-medyynoho y ofytsyalʹno-delovoho dyskursov (leksyko- semantycheskyy y kohnytyvno-prahmatycheskyy aspekty): аvtoref. dyss. … kand. fylol. nauk [Anglicisms in the structure of mass-media and official discourses (lexical-semantic and cognitive-pragmatic aspects)]. Krasnodar. URL: https://static.freereferats.ru/_avtoreferats/01005394494.pdf
2. Arkhypenko L. M. (2005). Inshomovni leksychni zapozychennya v ukrayinsʹkiy movi: etapy i stupeni adaptatsiyi (na materiali anhlitsyzmiv u presi kintsya KHKH – pochatku KHKHI st.): avtoref. dys. na zdobuttya nauk. stupenya kand. filol. nauk: spets. 10.02.01 «Ukrayinsʹka mova». Lyudmyla Mykhaylivna Arkhypenko [Foreign language lexical borrowings in the Ukrainian language: stages and levels of adaptation (as examplified by Anglicisms in the press of the late XX – early XXI centuries)]. Kh.: Kharkivsʹkyy natsionalʹnyy un-t imeni V. N. Karazina, 20 p.
3. Bahriy H. (2014). Komparatyvnyy analiz vzhyvannya anhlomovnykh zapozychenʹ u suchasnykh zasobakh masovoyi informatsiyi [Comparative analysis of the use of English language borrowings in modern media]. Naukovi zapysky Vinnytsʹkoho derzhavnoho pedahohichnoho universytetu imeni Mykhayla Kotsyubynsʹkoho. Seriya: Filolohiya (movoznavstvo), pp. 29–33.
4. Boyeva E. V. (2018). Spetsyfika funktsiynoyi paradyhmy anhlitsyzmiv u suchasnomu mediynomu dyskursi [Specificity of the Functional Paradigm of Anglicisms in Contemporary Media Discourse]. Molodyy vchenyy, 61.9.1, pp. 13–16.
5. Hurko O. V. (2012). Anhliysʹki zapozychennya v movi mas-media. [English borrowings in the language of the mass media]. Naukovyy visnyk Volynsʹkoho natsionalʹnoho universytetu imeni Lesi Ukrayinky. Filolohichni nauky. Movoznavstvo. 22, pp. 39–42.
6. Dolzhykova S. N.  (2011).  Osobennosty  pronyknovenyya  anhlytsyzmov  v  yazyk  mass-medya.  [Peculiarities of introduction of Anglicisms into the language of mass media]. Vestnyk Adyheyskoho hosudarstvennoho unyversyteta. Seryya 2: Fylolohyya y yskusstvovedenye. 4. URL: https://cyberleninka.ru/article/n/osobennosti- proniknoveniya-anglitsizmov-v-yazyk-mass-media/viewer
7. Kravchuk L. V. (2013). Okazionalizmy-inoleksemy v tekstakh mas-media pochatku XXI stolittya [Occasionalisms in the early 21st century mass media texts] Doslidzhennya z leksykolohiyi i hramatyky ukrayinsʹkoyi movy.   13, pp. 137–144.

8. Molotkina Y. O. (2018). Funktsionuvannya media-leksyky inshomovnoho pokhodzhennya v suchasnykh ukrayinsʹkykh internet-vydannyakh [Functioning of foreign-language mass media vocabulary in modern Ukrainian Internet editions]. Society. Document. Communication, 5. pp. 57–70.
9. Naumenko U. V. (2016). Vzhyvannya anhlitsyzmiv zmi u polikulʹturnomu prostori. [The Use of Mass Media Anglicisms in Multicultural Space]. URL: http://www.irbis-nbuv.gov.ua/cgi-bin/irbis_nbuv/cgiirbis_64. exe?C21COM=2&I21DBN=UJRN&P21DBN=UJRN&IMAGE_FILE_DOWNLOAD=1&Image_file_name=PDF/ Nznuoaf_2016_63_49.pdf
10. Semchynsʹkyy S. (2015). Do pytannya pro suchasne zasvoyennya ukrayinsʹkoyu movoyu anhlitsyzmiv [On Adaptation of Anglisisms by modern Ukrainian]. Problemy ta perspektyvy rozvytku nauky na pochatku tretʹoho tysyacholittya u krayinakh Yevropy ta Aziyi. Рp. 137–140.
11. Fiholʹ N. M., & Kibalʹnyk R. V. (2011). Funktsionuvannya neolohizmiv u suchasnomu media-teksti [The Functioning of Neologisms in Contemporary Media Text]. Aktualʹni problemy ukrayinsʹkoyi linhvistyky: teoriya i praktyka. 23, pp. 31–40.





Pryima Lada
Poltava V.G. Korolenko National Pedagogical University
PECULIARITIES OF USING ENGLISH BORROWINGS IN MODERN UKRAINIAN MEDIA DISCOURSE
Summary. The article deals with linguistic features of English borrowings in Ukrainian media discourse and the way English units enter the Ukrainian language through the contemporary media. The subject of research is semantical, derivational, and pragmatic peculiarities of using English borrowings in modern Ukrainian me- dia. The usage of English borrowings is very common for Ukrainian mass media. It is objectified by the authors' intent to sound modern when describing the phenomena of the contemporary world. Sometimes using a word of English origin serves the purpose of being succinct and on point due to the lack of a single Ukrainian word naming a particular phenomenon. English borrowings have a set of specific semantical, grammatical, and prag- matic features. Semantically, most of them interact with the units of the recipient language (they tend to have synonyms, wide notional scope, etc.). The scope of lexical fields covered by English borrowings in Ukrainian mass media is quite wide. Topically, it encompasses physical objects, computer technology, emotions, people-re- lated nominations, emotive words, cultural phenomena, and sports as well as other semantic domains. English borrowings can have different levels of adaptation: while some of them have been fully adapted by Ukrainian as the recipient language, others still remain more or less unchanged. This creates a set of problems that deal with how English borrowings function grammatically in the text and whether or not they take on Ukrainian derivational elements. Grammatically and derivationally, the usage of many English borrowings is inconsis- tent and sometimes has multiple variations which create significant inconveniences for some speakers. Prag- matically, English borrowings are used by authors of media texts in order to draw recipients’ attention due to their high stylistic expressiveness. This is connected with the fact that some English lexemes are emotionally charged and can easily stand out when used among regular Ukrainian lexical units. Further studies of English borrowings in the Ukrainian language will involve the in-depth analysis of the way these units function on pho- netic, derivational, morphological, lexical, and syntactic levels within media discourse as well as other fields.
Keywords: English borrowings, media discourse, Ukrainian media, transcription, transliteration, calquing, grammatical adaptation.
