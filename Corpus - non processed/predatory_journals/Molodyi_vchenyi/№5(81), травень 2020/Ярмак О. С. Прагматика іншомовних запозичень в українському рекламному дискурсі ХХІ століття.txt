«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-14 УДК 811.161.2’373.45:811.161.2’42«20»



Ярмак О.С.
Полтавський національний педагогічний університет
імені В.Г. Короленка

ПРАГМАТИКА ІНШОМОВНИХ ЗАПОЗИЧЕНЬ
В УКРАЇНСЬКОМУ РЕКЛАМНОМУ ДИСКУРСІ ХХІ СТОЛІТТЯ
Анотація. У статті різновекторно схарактеризовано основні прагматичні принципи функціювання ін- шомовної лексики в українському рекламному дискурсі ХХІ століття. Здійснено спробу типології форм існування іншомовних слів. Виокремлено групу форм, які корелюється із етапами асиміляції іншомовної лексики в мові-реципієнті: слова у формі мови-джерела (іншомовне вкраплення), транслітеровані або транскрибовані, граматично адаптовані, семантично засвоєні, повністю асимільовані лексеми. Доведено, що рекламний дискурс послуговується двома унікальними формами: застиглі (номінації бренду, компа- нії, товару, послуги) та гібридні (на межі декількох мовних систем для гейміфікації рекламного тексту). Особливу увагу приділено декодуванню технік сугестивного, маніпулятивного та атрактивного впливу на реципієнта за участі іншомовних слів.
Ключові слова: прагматика, рекламний дискурс, іншомовні запозичення, іншомовні вкраплення, атракція, сугестивний та маніпулятивний вплив.

Постановка проблеми. Міграційні процеси в лексичному ладі різних мов – традиційний
та системний процес. Раніше, до появи інтернету, проникнення однієї лексичної системи в іншу від- бувалося здебільшого за безпосереднього контакту між ними: політичного (завоювання, поглинання, розпад держаних утворень), економічного (торгів- ля), соціального (асимілювання етносів, переселен- ня), культурного (переписування книг, поширення культурного набутку). Проте з посиленням впливу глобалізації, появою інтернету та поширенням ін- формації паралельно з її продукуванням лексич- ний колообіг відбувається інтенсивніше й динаміч- ніше. У ХХІ столітті проникнення іншомовних слів стало хаотичнішим, адже нині лексеми не потребу- ють безпосереднього зв’язку між мовою-джерелом та мовою-реципієнтом і не повинні носити масовий характер поширення. Іншомовне слово здатне про- никати осібно в інформаційне поле кожного індиві-

дуума через глобалізований масмедійний контент. Саме так у лексичному складі, головно у сфері сло- вовжитку, опиняються не тільки поодинокі лексе- ми – іншомовні вкраплення та  запозичення,  але й концепти, цілі фрази, які активно використову- ють мовці незалежно від національної, етнічної чи будь-якої іншої належності.
   Медійний дискурс, зокрема рекламний як його структурний елемент, демонструє унікальні особливості перебігу процесу запозичення іншо- мовної лексики порівняно з іншими дискурсами: значно вищий потенціал «шерення» (взаємооб- міну) лексики між мовами, специфічні джере- ла запозичень (масмедійний сленг, переклад рекламних текстів інших країн, де зосереджені материнські компанії, які пропонують продукт). Уживання іншомовних запозичень, зосібна в ре- кламному дискурсі, зумовлене потужними праг- матичними інтенціями.


© Ярмак О.С., 2020

   Аналіз останніх досліджень та публі- кацій. Запозичення іншомовної лексики та її адаптація в мові-реципієнті були об’єктом дослі- дження багатьох учених: О. Потебні, І. Огієнка, Ю. Жлуктенка. Пропонована стаття враховує набутки останніх публікацій таких  лінгвістів, як В. Арістова [1], Л. Архипенко [2; 3], А. Бикова [5], Е. Есейнова [9], Ю. Молоткіна [14], Л.  Козуб
[15], Л. Крисін [16], В. Сімонок [18], Л. Смирно- ва [20]. Виняткову цінність становлять розвід- ки, у яких порушено низку наукових проблем, пов’язаних із вивченням лінгвістичної прагмати- ки: суб’єктивний людський чинник у Мові, Мов- ленні та Мовленнєвій діяльності (Ф. Бацевич) [4], прагматичний  аспект запозичень, зокрема у публіцистичному дискурсі  (Л.  Гончаренко) [6; 7], специфіка сучасних лексичних запозичень у розрізі прагматики та семантики (Г. Дружин) [8], прагматика запозичень на англомовному ма- теріалі (В. Заботкіна) [11], прагматика іншомов- них украплень (С. Маніна [12], С. Мельник [13]). Виділення не вирішених раніше час- тин загальної проблеми. Рекламний дискурс ХХІ століття як ніколи агресивний. У процесі створення рекламного тексту рекламодавці ак- тивно послуговуються широким арсеналом технік атрактивного, сугестивного та маніпулятивного впливу на реципієнтів. Дослідження вітчизняних мовознавців, які висвітлюють проблеми прагма- тики, однак, не дають повного уявлення про праг- матику  рекламного  дискурсу  та функціювання
В ньому іншомовних запозичень.
   Мета статті – дослідити прагматику іншо- мовних запозичень (інтенції використання, осо- бливості функціювання) в українському реклам- ному дискурсі ХХІ століття. Для розв’язання поставленої мети потрібно реалізувати такі зав- дання: вичленувати етапи адаптації іншомовних лексем; типологізувати форми іншомовних слів у рекламному дискурсі; описати індиферентні щодо асиміляції форми (логотипи, назви компа- ній, продуктів); виявити прагматичну сутність використання іншомовних запозичень та іншо- мовних украплень у рекламному дискурсі.
   Виклад основного матеріалу. Специфіка прагматики іншомовних запозичень у рекламно- му дискурсі полягає передусім у меті його творен- ня – атрактивному впливові на реципієнта. Іншо- мовні запозичення – досить потужний інструмент для привертання уваги, залучення до умовного діалогу між рекламотворцем та реципієнтами, установлення емоційного якоря, спонуки до того, щоб придбати товар або скористатися послугою.
   Освоєння іншомовної лексики мовою-реци- пієнтом зумовлене екстра-  (будь-який  контакт з іншою мовою – економічний, політичний, культурний) й інтралінгвальними чинниками. Дослідники виокремлюють такі внутрішні при- чини лексичного запозичення: 1) запобігання полісемії та спрощення значеннєвої структури;
2) уточнення й деталізація понять, розмежуван- ня семантичних відтінків шляхом закріплення їх за різними словами; 3) економія мовленнє- вих ресурсів (заміна двочленного найменуван- ня одночленним) [16, с. 28–34]. Використання іншомовних запозичень у рекламному дискурсі зумовлене прагматикою й має таку репрезента- ційну базу:
   – 
заміна питомих українських лексем на ін- шомовні запозичення та вкраплення з метою атракції і створенням екзотичної атмосфери навколо рекламованого товару або послуги;
   – використання лексем, які несуть у собі до- даткове або інше семантичне навантаження (ширше, вужче, з відмінним експресивним, сти- лістичним значенням), ніж  у  мові-реципієнті,  з метою зацікавити, уточнити, поінформувати, викликати певний емоційний стан;
   – номінація явищ, відповідників яких не іс- нує в мові-реципієнті (назва компанії, бренду, продукту, послуги).
   Науковці пропонують чітке розмежування іншомовних слів, диференційною ознакою яких є ступінь асиміляції: іншомовні вкраплення, ек- зотична лексика, запозичені слова [12; 13; 16]. Іншомовні вкраплення – це слова, які відпові- дають формі та семантиці мови-джерела, отже, ступінь асиміляції дорівнює нулю. Екзотизми, що позначають властиві іншим народам або кра- їнам поняття, розглядають як проміжний пласт. Попри широке вживання, екзотична лексика не може асимілюватися повністю, оскільки її мовці сприймають як гетерогенний елемент. Іншомов- ні запозичення – це ті слова, які запроектовані на засвоєння мовою-реципієнтом і мають пер- спективи повної асиміляції з плином часу.
   Адаптація іншомовних запозичень передба- чає поступовий процес  асимілювання  лексеми з системи мови-джерела в систему мови-реципі- єнта. Л. Крисін виділяє такі етапи асиміляції ін- шомовного слова:
   1) уживання в тексті у графічній (а в усному мовленні фонетичній) формі мови-джерела, без транслітерації та транскрипції; іншомовне слово є вкрапленням;
   2) пристосування до системи мови-реципієн- та: транслітерація або транскрипція; кореляція з конкретною частиною мови; текстові вживання в лапках та з коментарем;
   3) утрата супровідних сигналів та коментарів, функціювання поряд з іншими словниковими одиницями мови-реципієнта, можливе збере- ження жанрово-стилістичних, ситуативних та со- ціальних особливостей; носії мови не відчувають незвичності іншомовного слова;
   4) стабілізація значення, утрата жанрово-сти- лістичних, ситуативних та власне стилістичних особливостей, семантична диференціація влас- них і запозичених слів, які близькі за змістом     і вживанням;
   5) фіксація іншомовного слова у тлумачному словникові [16, с. 38–46].
   За нашими спостереженнями, корпус іншо- мовних запозичень функціює в рекламному дискурсі в синхронному вимірі. Саме так кожна лексема здатна одночасно перебувати на різних етапах освоєння всередині дискурсу. Паралель- ність існування різних форм однієї лексичної одиниці часто зумовлене не стільки об’єктивними чинниками асиміляції слова в систему мови- реципієнта (інтенсивністю, ступенем, триваліс- тю адаптації), скільки суб’єктивним бажанням рекламотворців використовувати ту чи ту фор- му слова відповідно до  прагматичної  інтенції та мети реклами. Отже, важливою категорією функціювання іншомовних слів усередині ре-

кламного дискурсу є суб’єктивність, позаяк вико- ристання тієї чи тієї форми слова підпорядкова- не не стільки лінгвістичним законам (ступеню / етапу асиміляції), скільки внутрішній мотивації (бажанню, задумові) рекламодавця.
   З огляду на проаналізований матеріал (ре- кламні тексти) доцільно виокремлювати такі форми існування іншомовного слова в рекламно- му дискурсі:
   1. Лексема зберігає форму мови-джере- ла. Дослідники кваліфікують розглядану лексе- му не як іншомовне запозичення, а як іншомовне вкраплення. C. Мельник вирізняє цілий спектр диференційних ознак іншомовних украплень:
«належать до неасимільованої лексики, не вхо- дять до системи мови, яка їх використовує, вони не закріплені тлумачними словниками, а також словниками іншомовних слів» [13, с. 258]. Сло- во регулярно вживається у формі мови-джерела тоді, коли це:
   а) широковживані лексеми здатен зрозуміти  і той, хто не володіє іноземною мовою, тому що це слово часто використовується, воно на слуху мовців, функціює в багатьох дискурсах, а не тіль- ки в рекламному. Наприклад: «Час настав. Ска- жи своїй мрії Yes! “Yes”. “Yes”. “Y=es²”. “ЙЕС”. Купуй акційні 3в1. Реєструй коди та отримуй шанс виграти 10 грн. щохвилини, 500 грн. що- дня, 10000 грн. щотижня. Скажи YES своїй мрії з Nescafe 3в1». Аналізований зразок увиразнює амплітуда зростання експресії за рахунок мов- них засобів: а.1) іншомовна лексема «Yes» по- дана мовою оригіналу, що створює екзотичну ат- мосферу; а.2) рівень експресії посилює викорис- тання знака оклику; а.3) частотним повторенням лексеми Yes (5 разів підряд); а.4) графічною грою зі словами (створення псевдоформули «Y=es²» та капсоване «ЙЕС» уже транслітероване україн- ською), а також а.5) мотивування купівельного бажання за допомогою лексем на позначення успіху в динаміці його зростання: «10 грн. що- хвилини, 500 грн. щодня, 10000 грн. щотижня». Прийом збільшення емоційного впливу можли- вий через оптимістичне програмування успіху за формулою: «Купи акційні 3в1» = «Скажи своїй мрії Yes!, отримуй щохвилини, щодня, щотижня, 10 грн, 500 грн, 10000 грн»;
   б) лексеми на позначення явищ, які в усьому світі здебільшого називають іншомовною лексе- мою (не є інтернаціоналізмом, який асимільова- ний за законами мови-реципієнта);
   в) загальновживані іншомовні слова, які формують лозунг компанії рекламованого то- вару. Мовиться про всі три форми іншомовного вкраплення: «Відчуй реальну швидкість і по- тужність. Відтепер у твоєму смартфоні. Підклю- чай потужний 4G інтернет у тарифі Vodafone SuperNet Turbo. The future is exciting. Ready? Vodafone». «4G» – мобільний високошвидкіс- ний інтернетзв'язок, лексема інтернаціональна й зазвичай не транслітерується; «The future is exciting. Ready» – лозунг компанії Vodafone;
«Vodafone» – іншомовний неологізм на позна- чення компанії.
   2. Адаптація на фонетичному та графічно- му рівнях (транскрипція, транслітерація), освоєння чужорідної лексеми. Е. Есейнова справедливо зазначає, що фонетична адаптація

має місце тоді, коли «запозичення змінюють свій фонетичний вигляд відповідно до норм вимови мови-реципієнта». Вона слушно наголошує й на тому, що «з фонетичною адаптацією слова нероз- ривно пов’язана його графічна та орфографіч- на адаптація» [9, с. 140]. Проблемним залиша- ється питання варіативності транслітерування та транскрибування лексеми. Це пов’язано на- самперед із тим, що мова тяжіє до економії сво- їх ресурсів і прагне уніфікації. Водночас спосте- режено й інший процес: продукується значний обсяг слів-дублікатів з ідентичним значенням, але різною формою: харасмент – гарасмент, ака- унт – аккаунт, перфоманс – перформанс, хенд мейд – хенд-мейд, мастрід – маст-рід – маст рід [14, с. 122]. Іншомовні слова, які перманентно звучать з екранів телевізорів, в інтернеті та в ре- кламних оголошеннях, на цьому етапі поступово інкорпоруються в повсякденний ужиток. Сказа- не стосується лексем на позначення предметів та явищ інноваційного характеру (техніка, ме- режа інтернет, сленг), а також маркетингу, про- дажів, піару. Наприклад, у рекламній кампанії Comfy фіксуємо таке: «Одна голова – добре, а хо- лодильник в Comfy. Великий девайс за малень- кий прайс», «На городі бузина, а холодильник  в Comfy. Великий девайс за маленький прайс»,
«Сім раз відмір, а холодильник в Comfy. Вели- кий девайс за маленький прайс», «Слово не го- робець, а холодильник в Comfy. Великий девайс за маленький прайс». Подана інформація – це повномасштабна рекламна кампанія з послідов- ним використанням повторюваних лексем з ме- тою атракції. За таким зразком будується мов- ний код, формалізована модель, що вкорінюється у свідомість, викликає асоціації та відтворюється в пам’яті споживачів. Цьому сприяє повторю- вана мовленнєва формула, яка мігрує із одного рекламного повідомлення в інше (речення-фра- зеологізм + речення-дублікат). Важливе значен- ня мають і запозичені лексеми, які перебувають в антонімійному зв’язку: великий девайс = ма- ленький прайс (з англ. «великий прилад = ма- ленька ціна»). Отже, рекламодавці пропонують купити великий (зазвичай «великий» асоціюєть- ся з «найкращий») прилад за дешево. Наведемо приклад, у якому послідовно простежується про- цес адаптації іншомовного слова до мови-реци- пієнта: «Я Promетей – ведучий і Ви дивитеся Напром мене. Артур хоче зробити своїй коханій особливий подарунок. Хочу, щоб мала прокида- лася з видом на Париж. Ми знайшли продавця шпалер “Кохання в рулонах” на prom.ua, на- промити в неї можна задешево». Рекламний дискурс тяжіє до мовних ігор, зокрема й до мік- сування іншомовних графем із питомими укра- їнськими.  Лексема  –  номінація  сайту компанії
«prom.ua» (іншомовне слово)  перетворюється на власну назву, частково репрезентовану укра- їнськими літерами, а частково – англійськими (Promетей = Прометей), та лексему, транс- літеровану повністю українською «Напром». Важливу роль відіграє авторський неологізм напромити, який стосується наступного етапу асиміляції – граматичної адаптації.
   3. Асиміляція граматичної форми (коре- ляція з частинами мови, активізація слово- творення, формування граматичної пара-

дигми). Після фотетико-графічної трансформа- ції іншомовного вкраплення лексему підводять під граматичну платформу мови-реципієнта, визначають її частиномовну належність, місце в складі граматичної парадигми. Це виразно ілю- струє розглянуте вище дієслово «напромити». Його семантика вторинна, однак з огляду на сайт, який займається продажами, слово очевид- но означає «напродавати, але на цьому ж сайті». Знайшовши своє місце в граматичній парадиг- мі, лексема активізує здатність до словотворення:
«Клеються швидко, тримаються довго. Продав- ці – топчик, ціни – горобчик». «Топчик» (англ. top – «the highest place, point, part, or surface of something», «the top the highest status within a group or organization, or the person in this position» – найвища точка чогось, найвищий статус в органі- зації [21]) похідне від англійського «топ» та укра- їнського суфікса -чик, який бере участь у творен- ні назв осіб за професією, родом занять, напри- клад: наладчик, перебіжчик, льотчик [19]. У цьо- му ж рекламному тексті знаходимо зіставлення зі словом в аналогічній граматичній формі: топ- чик-горобчик.  Розглянемо  ще  один  приклад:
«Чорноп’ятникус! Мінімус цінус! Прайсус по- мірніус! Гігантіус дісконтіус! Чорна П’ятниця! Та-ак! Згортай лавочку. Чорна П’ятниця і без тебе настане. І ціни будуть ядові? Му-гу. Реаль- ний яд! Ціни яд. В Алло та на Allo.ua». Україн- ська мова вже давно засвоїла іншомовні лексеми
«мінімум» та «дисконт» [21], фонетично і графічно адаптувала лексему «прайс». Словотвірні новації в описуваному рекламному тексті зумовлені праг- матичними потребами: лексичні одиниці «міні- мус», «прайсус», «дісконтіус» стилізують рекламу під заклинання-замовляння.
   4. Освоєння на семантичному рівні (зі- ставлення семантики іншомовного слова з можливими українськими відповідниками, диференціація сем на позначення явищ ін- шомовної картини світу). Використання в ре- кламному дискурсі лексем з іншим семантичним значенням чи відтінком детерміноване прагма- тичними настановами, оскільки іншомовне запо- зичення здатне:
   а) виражатися одночленною номінацію за- мість двочленного українського  еквівалента  або описового звороту. Наприклад, якби слоган транспортних послуг «Шатлуй додому» був репрезентований українською  мовою,  то  мали б конструкцію «їдь додому туди й назад». Ан- глійською «shuttle» означає: 1) «a plane, bus or train that travels regularly between two places»;
2) «shuttle (between A and B) to travel between two places frequently» – літак, автобус або потяг, які регулярно курсують між двома точками; транс- фер між точками А і Б [21]. Запозичена лексема на відміну від питомої української здатна ла- конічно й точно описати послугу, яку пропонує рекламодавець. Крім точнішого семантичного маніфестування, запозичене слово виконує ще  й атрактивну функцію, оскільки реципієнтові цікаво декодувати це слово, цікаво не «їхати до- дому», а саме «шатлувати». Також український імперативний відповідник «їдь» сприймається в негативній конотації – ствердно «їдь додому й не повертайся». «Шатлуй» же розуміється як ігрове, позитивне, їдь і повертайся або покатайся;
   
б) мати додаткове семантичне значення або відтінок із потрібним рівнем експресивності (засадничий критерій для рекламного тексту). Наприклад: «Нудьгуєш на перерві. Влаштуй п’ятихвилинну відпустку з Якобс 3в1. Якобс 3в1. Працюй хардово – відпочивай драйвово!». Лек- сема «хардово» (англ. «hard» – «difficult to do») вже здолала етап граматичної адаптації, що за- свідчує ад’єктивний словотвірний продуктивний суфікс -ов: казково, святково [21]. Український відповідний   цього   слова   –   «важко», «тяжко»,
«трудно», «скрутно», «сутужно», «туго», «нелегко» [19]. Англійське слово «hard» експліцитно акту- алізує сему «дуже важко», «що потребує над зу- силь» – «unpleasant and full of problems», «strong and not easily frightened», «unkind, or cruel», «using a lot of physical force» [21]. Експресія запозичено- го слова сильніша за український відповідник. Щодо лексеми «драйвово» (англ. «drive» – «used about people or things that influence something strongly or make it happen»; «to annoy someone by doing something», «to provide the power that makes something move»; «to make someone work or try very hard» [21]), то вона відрізняється семантич- ним наповненням від українських відповідників
«енергійний», «захопливий», «потужний», «що ба- дьорить та збуджує» [19]. В англомовній традиції прикметник «драйвовий» («driving») найчастіше вживають у поєднанні з лексемою «музика» й перекладають як «швидка», «динамічна», «жор- стка», «запальна».
   5. Повна лексико-семантична асиміляція (активне слововживання, словотвір та сло- возміна, можливе формування фразеоло- гізмів, вільне функціювання в реченні). Про повну лексико-семантичну асиміляцію в реклам- ному дискурсі найчастіше сигналізують лексеми, які вже засвоєні українською мовою: «Я проти цензури та проти расизму. Я проти стандартів та проти сексизму. Я проти системи та я проти всіх.  Я справжня, я трушна – своя для своїх.   Я за чоткі знімки та чоткі тусовки. За хайп в ін- тернеті та трендові зйомки. Я за позитив – все краще собі. Я за все нове, я за real me. Цитрус за REALME, наважся на  неможливе.  Заходь  та обирай». Наголосимо, що запозичені  лексеми
«цензура», «расизм», «сексизм», «тренд» належать до розряду широковживаних і вільно функціюють в українській мові. Цікаво, що поруч із засвоєни- ми іншомовними лексичними одиницями в ре- кламному дискурсі органічно побутують слова, які переживають перехідний (один із попередніх) етапів асиміляції. У наведеному прикладі на- трапляємо на іншомовне вкраплення «real me»,
«REALME» (англ. «справжній / -я я»), яке не лише посилено привертає увагу капсованими літерами та власне іншомовним походженням, а й набуває символічного концентрованого змісту. Воно по- тверджує попередні декларативно-емоційні за- клики – «Я за справжнього себе», адже фраза «real me» перекладається як «за справжнього себе». Специфічну роль відіграє лексема «трушна» (англ. «the truth» – правда) – справжня, правди- ва. Англійський диграф th у цьому слові звучить як [зᶜ]. Це слово освоєне на фонетико-графічному рівні, про що сигналізує трансформація англій- ського закінчення th [θ] на український слово- твірний суфікс [ш]. Слово «трушна» асимільоване

і граматичною системою. Наслідком цього проце- су є закінчення -а (прикметник, жіночий рід, од- нина, Н.в.), а також родова, числова та відмінкова парадигми: трушна (ж.р, одн., Н.в), трушний (ч.р., одн., Н.в), трушні (мн., Н.в), трушному (ч.р., одн.,
Д.в.), трушного (ч.р., одн., Р.в).
   6. Застиглі форми іншомовних запози- чень (назва компанії, бренду, продукту, послуги). Запозичення, про які йдеться, прита- манні найвищою мірою масмедійному (і реклам- ному зокрема) дискурсові, оскільки базуються на тому лексичному матеріалі, який найчастотніше функціює в ньому. Ідеться про лексеми-номінації компаній, брендів, продуктів, які рекламуються. Такі слова зазвичай є іншомовними вкраплен- нями, однак  це  не  загальновживані  лексеми, а імплементовані іншомовні власні назви, які переносяться з мови-джерела в мову-реципієн- та в питомому вигляді й не зазнають асиміляції (хоча подеколи можуть частково уподібнюва- тися). Прагматичне об’єктивування запозичен- ня пов’язане з семантичним навантаженням, яке втілене у всесвітньо відомих брендах. В од- ній лексемі-бренді сконцентровано сукупність характеристик, які асоціюються з товаром / по- слугою, що рекламується, тобто вона одночасно  є 1) назвою компанії / товару / послуги (лінгвіс- тичною одиницею) і 2) семантико-асоціативним ядром характеристик товару – прагмемою (праг- матичною одиницею). «Нова Coca-Cola Ваніла. Смачна, як поцілунок. Спробуй… відчуй», «Оце так поворот! Кубик Рубіка з мультгероями вже у новому Хеппі Міл! А з Хруморквою буде ще смач- ніше. McDonalds». Обидві виділені лексеми – це номінування відомих на весь світ компаній, які викликають низку асоціацій із їхнім товаром, з іншими рекламними текстами цих брендів.
   7. Гібридні форми запозичення, або гей- міфікація іншомовного слова, тобто форма існування лексеми в рекламному дискурсі

на межі двох або кількох мовних систем. Лексему в такій формі структурують дві різно- мовні семантично тотожні морфеми з метою мов- ної гри. Наприклад, у рекламі провайдера по- слуг з інтернету та телебачення знаходимо такий рекламний текст: «VIASAT – буде по-TVоєму!». Лексема «по-TVоєму» семантично збігається зі словом-відповідником «по-твоєму». Викорис- тання абревіатури «TV» («television») у рекламі послуг телебачення прагматично виправдане, адже лозунг реклами транслює зв’язок компанії VIASAT із телебаченням, а також гарантує орі- єнтованість на клієнта, бо «буде по-TVоєму!».
   Висновки. Прагматика іншомовних запо- зичень в українському рекламному дискурсі  ХХІ століття вмотивована метою рекламного тек- сту – атрактивний, сугестивний, маніпулятив- ний вплив на реципієнта, спрямований на при- дбання рекламованих товарів / послуг.
   Основними джерелами іншомовного лексич- ного ресурсу в українському рекламному дис- курсі є загальновживана лексика, масмедійний сленг, інтернаціоналізми, номінації компаній  та брендів.
   Форми функціювання іншомовних слів коре- люють з етапами адаптації лексем: 1) украплен- ня у формі мови-джерела, 2) фонетико-графічна адаптація, 3) граматична, 4) семантична, 5) по- вна асиміляція. Однак у рекламному дискурсі іншомовні лексеми виявляють унікальні форми експлікування: 1) застиглі номінації на позна- чення компанії, бренду, товару, послуги (здат- ні бути як вкрапленими, так і адаптованими),
2) гібридні форми (мовленнєва гейміфікація), коли поєднуються одиниці двох мовних систем. Важливою умовою входження іншомовних слів до рекламного дискурсу є факт синхронійного співіснування лексем у різних формах адаптації, яку регулюють винятково прагматичні чинники, передовсім задум рекламодавця.

Список літератури:
1. Аристова В. М. Англо-русские языковые контакты (англицизмы в русском языке). Ленинград : ЛГУ, 1978. 150 с.
2. Архипенко Л. М. Іншомовні лексичні запозичення в українській мові: етапи і ступені адаптації (на матеріа- лі англіцизмів у пресі кінця ХХІ ст.) : автореф. дис. канд. філолог. наук : 10.02.01. Харків, 2005. 28 с.
3. Архипенко Л. М. Особливості адаптації запозичень з німецької мови в системі української економічної тер- мінології. Науково-практичний журнал «Одеський лінгвістичний вісник». Херсон : Вид. дім «Гельветика», 2017. С. 26–30.
4. Бацевич Ф. С. Вступ до лінгвістичної прагматики. Київ, 2011. 304 с.
5. Бикова А. А. Особливості структурної та семантичної адаптації запозичень у мові-реципієнті. Науковий ві- сник Міжнародного гуманітарного університету. Серія : Філологія. 2017. № 27 (том 1). С. 122–124.
6. Гончаренко Л. О. Лінгвопрагматичний аспект публіцистичних запозичень. Наукові записки. Серія : Філоло- гічні науки (мовознавство). Кіровоград : РВВ КДПУ ім. В. Винниченка, 2009. Вип. 81(3). С. 255–259.
7. Гончаренко Л. О. Функціональний аспект запозичень. Актуальні проблеми слов’янської філології. 2010. Вип. ХХІІІ (част. 4). С. 294–301.
8. Дружин Г. В. Сучасні лексичні запозичення: прагматика, семантика, соціолінгвістика : автореф. дис. канд. філ. наук : спец. 10.10.02. Дніпропетровськ, 2006. 32 с.
9. Есейнова Е. Й. Фонетико-графічна адаптація запозичених апелятивів (на матеріалі англійської та україн- ської мов). Гуманітарний вісник. Серія : Іноземна філологія. 2001. № 5. С. 138–144.
10. Есейнова Е. Й. Основні причини запозичення іншомовних лексичних запозичень. Збірник наукових праць: Сучасні дослідження з іноземної філології. Ужгород, 2015. № 13. С. 46–49.
11. Заботкина В. И. Семантика и прагматика нового слова (на материале английского слова) : дис. док. фил. наук : 10.02.04. Москва, 1991. 372 с.
12. Манина С. И. Прагматические функции иноязычных вкраплений. Вестник Адыгейского государствен- ного университета. Серия 2 : Филология и искусствоведение. 2010. URL: https://cyberleninka.ru/article/n/ pragmaticheskie-funktsii-inoyazychnyh-vkrapleniy
13. Мельник С. М. Прагматичні функції іншомовних вкраплень в українській прозі кінця ХХ – початку ХХІ століть.
Наукові записки Національного університету «Острозька академія». 2014. С. 258–260.
14. Молоткіна Ю. О. Різна способи написання новітніх англіцизмів в українській мові. Науковий вісник ДДПУ ім. І. Франка. Серія : Філологічні науки (мовознавство). 2017. № 17. С. 119–123.

15. Козуб Л. С. Особливості використання англіцизмів у сучасній українській мові. Науковий вісник Міжнарод- ного гуманітарного університету. Сер. : Філологія. 2017. № 26 (том 2). С. 40–42.
16. Крысин Л. П. Русское слово, свое и чужое: Исследования по современному русскому языку и социолингвис- тике. Москва, 2004. 883 с.
17. Попова Н. О. Аспекти засвоєння англіцизмів у сучасній українській мові новітнього періоду. Збірник науко- вих праць ХНПУ ім. Г. С. Сковороди. Лінгвістичні дослідження. 2013. № 13. С. 44–48.
18. Сімонок В. П. Запозичена лексика в українській мовній картині світу. Науковий вісник Херсонського дер- жавного університету. Серія: Перекладознавство та міжкультурна комунікація. 2016. Вип. 2. С. 96–102. URL: http:// nbuv.gov.ua/UJRN/nvxdupmk_2016_2_22
19. Словник української мови: в 11 т. К. : Наук. думка, 1970–1980. URL: http://sum.in.ua/
20. Смирнова Л. Д. До проблеми запозичених та іншомовних слів. Наукові праці. Філологія. Мовознавство.  Т. 119. Вип. 106. 2009. URL: http://lib.chdu.edu.ua/index.php?m=10&s=10&t=119
21. Macmillan Dictionary. URL:https://www.macmillandictionary.com/dictionary/british/hard_1
References:
1. Aristova V. M. (1978). Anglo-russkie jazykovye kontakty (anglicizmy v russkom jazyke) [English and Russian language contacts (anglicisms in Russian language)]. Leningrad: LSU, 150 p. (in Russian)
2. Arkhypenko L. M. (2005). Inshomovni leksychni zapozychennia v ukrainskii movi: etapy i stupeni adaptatsii  (na materiali anhlitsyzmiv u presi kintsia XXI st.) [Loanwords in Ukrainian language: stages and degrees of adaptation (on the material of anglicisms in the press of the end 21st century)]. (PhD Thesis). Kharkiv, 28 p.
3. Arkhypenko L. M. (2017). Osoblyvosti adaptatsii zapozychen z nimetskoi movy v systemi ukrainskoi ekonomichnoi terminolohii. [The features of borrowing adaptation from German language in the system of Ukrainian economic terminology]. Kherson: “Odessa linguistic newsletter”, pp. 26–30.
4. Batsevych F. S. (2011). Vstup do linhvistychnoi prahmatyky [Introduction to linguistic pragmatics]. Kyiv: “Academia”, 304 p. (in Ukrainian)
5. Bykova A. A. (2017). Osoblyvosti strukturnoi ta semantychnoi  adaptatsii  zapozychen  u  movi-retsypiienti  [The features of structural and semantic adaptation of borrowings in the recipient language]. Scientific Journal of the International Humanities University, no. 27, pp. 122–124.
6. Honcharenko L. O. (2009). Linhvoprahmatychnyi aspekt publitsystychnykh zapozychen [Linguo-pragmatic aspect of journalism borrowings]. Kirovohrad: Science notes, v. 81, no. 3, pp. 255–259.
7. Honcharenko L. O. (2010). Funktsionalnyi aspekt zapozychen [Functional aspect of borrowings]. Actual Issues of Slavic Philology, v. 28, no 4, pp. 294–301.
8. Druzhyn H. V. (2010). Suchasni leksychni zapozychennia: prahmatyka, semantyka, sotsiolinhvistyka [Modern lexical borrowings: pragmatics, semantics, sociolinguistics]. (PhD Thesis). Dnipropetrovsk, 32 p.
9. Eseinova E. Y. (2001). Fonetyko-hrafichna adaptatsiia zapozychenykh apeliatyviv (na materiali anhliiskoi ta ukrainskoi mov) [Phonetic and graphic adaptation of borrowed appellatives (on the material of English and Ukrainian languages)]. Humanitarian newsletter, no. 5, pp. 138–144.
10. Eseinova E. Y. (2015). Osnovni prychyny zapozychennia inshomovnykh leksychnykh zapozychen [The main reasons of lexical borrowings]. Uzhhorod: Сollection of scientific papers. Contemporary Studies in Foreign Philology, 2015, no. 13, pp. 46–49.
11. Zabotkyna V. Y. (1991). Semantyka y prahmatyka novoho slova (na materyale anhlyiskoho slova) [Semantics and pragmatics of Modern Word (on the material of the English language)]. (Phd dissertation). Moscow, 372 p.
12. Manina S. I. (2010). Pragmaticheskie funkcii inojazychnyh vkraplenij [Pragmatic functions of foreign interspersions]. Vestnik Adygejskogo gosudarstvennogo universiteta [Journal of the Adygea State University] (electronic journal), vol. 2. Available at: http//cyberleninka.ru/article/n/pragmaticheskie-funktsiiinoyazychnyh vkrapleniy (accessed 20 March 2020).
13. Melnyk S. M. (2014). Prahmatychni funktsii inshomovnykh vkraplen v ukrainskii prozi kintsia XX – pochatku XXI stolit [Pragmatic functions of foreign language interspersions in Ukrainian prose at the end the XX –       the beginning of the XXI centuries]. Scientific notes of the National University of Ostroh Academy, pp. 258–260.
14. Molotkina Yu. O. (2017). Rizni sposoby napysannia novitnikh anhlitsyzmiv v ukrainskii movi. [Different ways of writing the newest English loanwords in Ukrainian language]. DSPU Scientific Newsletter. I. Franko. no. 17, pp. 119–123.
15. Kozub L. S. (2017). Osoblyvosti vykorystannia anhlitsyzmiv u suchasnii ukrainskii movi [The features of anglicisms application in Modern Ukrainian language]. Scientific Newsletter of the International Humanities University, no. 26(2), pp. 40–42.
16. Krysin  L.  P.  (2004).  Russkoe  slovo,  svoe  i  chuzhoe:  Issledovanija  po  sovremennomu  russkomu  jazyku      i sociolingvistike [Russian word, the own one and the foreign one]. Moscow: Studies on the modern Russian language and sociolinguistics, 883 p.
17. Popova N. O.  (2013).  Aspekty  zasvoiennia  anhlitsyzmiv  u  suchasnii  ukrainskii  movi  novitnoho  period  [The aspects of anglicisms assimilation in the Modern Ukrainian language]. KhNPU Collection of scientific papers of G. S. Skovoroda, no. 13, pp. 44–48.
18. Simonok V. P. (2016). Zapozychena leksyka v ukrainskii movnii kartyni svitu [Borrowings in the Ukrainian linguistic picture of the world.]. Naukovyy visnyk Khersonskoho derzhavnoho universytetu [Scientific Journal of Kherson State University], vol. 2. Available at: http://nbuv.gov.ua/UJRN/nvxdupmk_2016_2_22 (accessed 25 March 2020).
19. Slovnyk ukrainskoi movy: v 11 t. (1970–1980) [Dictionary of Ukrainian language in 11 volumes]. Naukova Dumka. [Scientific Thought]. Kyiv. Available at: http://sum.in.ua/ (accessed 27 March 2020).
20. Smyrnova L. D. (2009). Do problemy zapozychenykh ta inshomovnykh sliv [The problem of borrowings and foreign words]. Naukovi pratsi. Filolohiya. [Scientific papers. Philology], v. 106. Available at: http://lib.chdu.edu.ua/index. php?m=10&s=10&t= 119 (accessed 22 March 2020).
21. Macmillan Dictionary. Available at:  http://www.macmillandictionary.com/dictionary/british/hard_1  (accessed 30 March 2020).





Yarmak Oleksandr
Poltava V.G. Korolenko National Pedagogical University
PRAGMATICS LOANWORDS IN UKRAINIAN ADVERTISING DISCOURSE
Summary. The article deals with underlying pragmatic principles of loanwords functioning in the Ukrai- nian advertising discourse of the 21st century. Objective of the article is to clarify phases of foreign-words assimilation and the ways of their configuration in advertising discourse. The results have indicated that some of the forms correlate with phases of foreign-words assimilation: words in the form of a source language (foreign interspersion), transliterated or transcribed, grammatically adapted, semantically assimilated, fully assimilated lexical units. Moreover, advertising discourse is served two unique forms such as frozen (brand, company, product, service) and hybrid (across interaction between two or more language systems for ad copy gamification). Frozen forms as a rule are represented by foreign language interspersions, however they are not used as common lexical units. The words are transferred from the source language to the recipient language as implemented native nominatives. There is not necessity to be assimilated for them (despite of capability to be partially assimilated). The pragmatic significance of such borrowings consists in the semantic emphasis that is embodied in the world-renowned brands. The word which nominates brand could include a set of characteris- tics that are associated with the product / service being advertised. Hybrid lexical units consist of two or more morphemes belonging to different languages which denote one meaning due to language gamification. A special place in the exploration is devoted to the techniques decoding of suggestive, manipulative and attractive influ- ence on the recipient with using of foreign words. The category of advertiser subjectivity determines the mode and form of foreign words representation. This implies that functioning of foreign words in the text depends on an advertiser intention and it is not obliged to abide any linguistic rules. Lexical units could be applied in the adapted form and vice versa it is possible for them to be utilized exclusively in the form of interspersions even though the word is included in the foreign words dictionaries.
Keywords: pragmatic, advertising discourse, loanwords, foreign elements, attraction, suggestive and manipulative impact.



