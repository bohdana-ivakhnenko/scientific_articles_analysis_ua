«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-11 УДК 811.161.2’367.332’37



Тесліцька Г.І.

Чернівецький національний університет імені Юрія Федьковича
       ФУНКЦІЙНИЙ ПОТЕНЦІАЛ НАПІВПРЕДИКАТИВНИХ АД’ЄКТИВНИХ КОМПОНЕНТІВ У СТРУКТУРІ ПРОСТОГО РЕЧЕННЯ
Анотація. У статті досліджено явище синтаксичного ускладнення структури простого речення напів- предикативними ад’єктивними компонентами, акцентовано увагу на особливостях використання на- півпредикативних ад’єктивних компонентів (традиційно – відокремлених прикметникових та дієприк- метникових зворотів) у простих реченнях; узагальнено теорії сучасних лінгвістичних студій з проблем семантичного синтаксису, зокрема розглянуто основні ознаки та проаналізовано чинники, що впливають на виникнення різних семантико-синтаксичних відношень між структурами основної та вторинної пре- дикації; визначено специфіку вживання конструктивно-зумовлених та комунікативно-зумовлених напів- предикативних ад’єктивних компонентів; схарактеризовано семантико-стилістичну функцію відокремле- них ад’єктивних компонентів у структурі простого речення.
Ключові слова: напівпредикативний ад’єктивний компонент, семантико-синтаксичні відношення, функційний потенціал, вторинна предикація, ситуація, пропозиція.



       Постановка проблеми. Важливим напря- мом сучасної лінгвістики є антропоцен- тричний підхід до вивчення мови, завдяки якому звернено увагу на роль людського чинника, на зв’язок мови й мислення (когнітивний, психоло- го-граматичний напрями), мови та комунікації (комунікативний, функційний, прагматичний). Учені виокремлюють функцію самоідентифіка- ції людини через мову (формування власного
«Я») і водночас пізнання інших людей за умо-  ви ототожнення чи диференціації себе поряд із ними. За визначенням О. Федик, мова не лише передає інформацію, а слугує «засобом адаптації відомостей, повідомлень до конкретних людей, моменту, теми, акту спілкування тощо. Те саме повідомлення можна подати за допомогою різ- них словесних контекстів, емоційного наванта- ження, волюнтативного впливу тощо» [8, с. 56].
Аналіз останніх досліджень і публікацій.
Предикативна   одиниця   виражає  інформацію

В процесі комунікації, проте «інколи терміноло- гічно   поліпредикативності   складного   речення протиставляється  поліпропозитивність  простого ускладненого.  Оскільки  пропозицію  тлумачать як  одиницю,  що  за  змістом  відповідає  повідо- мленню, вона не може не бути предикативною. Очевидно,  відмінність  у  найменуванні  можна пояснити тим, що в предикатах простих речень, які   організовують   складне   речення,   категорії модальності,  часу  й  особи  виражені  зазвичай граматично, наочно, а в “пропозиціях” такої на- очності немає» [4, с. 218].
   До таких структур належать ад’єктивні ком- поненти, що, відкриваючи додатковий предика- тивний план, семантично ускладнюють предика- тивну одиницю. Процес «стиснення» конструкцій, що стосується здебільшого їх лінійної протяж- ності, утворення т. зв. конденсерів реченнєвого змісту [7, с. 66], є одним з активних процесів у синтаксисі, який відображає певні процеси ког-
© Тесліцька Г.І., 2020

нітивної діяльності мовця. Напр.: Над нашими головами ходять вітри історії. Вітри історії є то холодно-кам’яні, то притишено-лагідні // Над нашими головами ходять вітри історії, які є то холодно-кам’яні, то притишено-лагідні // Над нашими головами ходять вітри  історії,  то холодно-кам’яні, то притишено-лагідні // Над  нашими  головами  ходять  вітри  історії. То холодно-кам’яні, то притишено-лагідні (В. Яворівський).
   Виділення невирішених раніше частин загальної проблеми. У сучасній українській мові прості речення з напівпредикативними ад’єктивними компонентами (НАК) мають спе- ціальне призначення – виражати різного роду семантико-синтаксичні відношення між двома ситуаціями дійсності.
   Мовець свідомо використовує такі речення для маркування вторинних предикатно-атрибу- тивних відношень, а феномен відокремлення як різновид вербальних засобів мовленнєвих актів – для розв’язання комплексу завдань, основні з яких: 1) експліцитно виокремити певні кванти інформації, на яких варто сфокусувати увагу адресата; 2) зреалізувати комунікативно-праг- матичну ціленастанову суб’єкта; 3) стимулювати очікувану реакцію адресата тощо [5, с. 194].
   У семантико-синтаксичному аспекті від- окремлені конструкції витлумачують з погляду семантичної поліпропозитивності ускладненого речення [2, с. 36]. Мова йде про один чинник – здатність відокремлених конструкцій «нарощу- вати глибину речення, створюючи перспективу його розгортання» [9, с. 462], а також збагачувати речення додатковим логіко-синтаксичним зна- ченням причини, мети, умови, допусту, часу дії, наповнювати просте ускладнене речення пев- ним стилістичним (функційним) забарвленням. Наприклад: Нащо стежки, заплутані й нерів- ні? (В. Васкан) // Нащо стежки, якщо вони за- плутані й нерівні?; Сюди зібралися і крамарі, сподіваючись корисно розпродати свої то- вари (З. Тулуб) // Сюди зібралися і крамарі, бо сподівалися корисно розпродати свої то- вари // Сюди зібралися і крамарі, щоб корис- но розпродати свої товари; Магда, тоді ще зовсім юна, хотіла переметнутися в село на Подністров’ї (В. Китайгородська) // Коли Магда була ще зовсім юною, хотіла переметнутися в село на Подністров’ї тощо.
   У плані змісту відокремлення – спосіб транс- формації розгорнутої пропозиції в напівзгорну- ту, що виражає додаткове повідомлення, допо- внює предикацію у фразі, репрезентує вторинну предикацію. У плані вираження відокремленню притаманне порушення «зв’язного» синтаксису, яке передусім виявляє інтонація (паузи, зміна тону й темпу).
   У функційно-стилістичному аспекті напівпре- дикативні ад’єктивні компоненти розглядають як виразне стилістичне явище вербальної комуніка- ції, що є засобом актуалізації комунікативно зна- чущої інформації, мовної економії, посилення екс- пресивності та виразності висловлення [1, с. 134]. Метою нашої статті є аналіз функційного по- тенціалу напівпредикативних ад’єктивних компо- нентів у структурі простого речення. Специфікою теми зумовлений комплексний підхід до вибору

методів дослідження: метод лінгвістичного опи- су мовних фактів із прийомами структурно-семан- тичного і функційного аналізів простих ускладне- них речень з ад’єктивними компонентами.
   Виклад основного матеріалу досліджен- ня. Для реалізації першої функції мовець ви- користовує конструктивно-зумовлені НАК, що виразно членують просте ускладнене речення на дві частини: перша передає основне повідомлення, друга – додаткову інформацію, пор.: Вихована по- вагою до людей, Віра гасила в собі неприязнь до Михася (Я. Вишиваний) // Віра гасила в собі не- приязнь до Михася + (БО) Віра була вихована в по- вазі до людей.
   Основним і об’єднувальним засобом такого членування думки є взаємодія напівпредика- тивних компонентів із сематико-синтаксичною структурою речення. Відокремлений компонент речення нашаровується на основний зміст пові- домлення, нарощує глибину речення, створюючи перспективу його розгортання. Усе це порушує
«зв’язний» синтаксис, збагачує речення новими предикативними лініями, сприяє його усклад- ненню та конденсації нової інформації [6, с. 493]. За спостереженнями М. Вінтоніва, конструк- тивно-зумовлені ад’єктивні НК у препозиції до присудка виконують ту саму функцію, що й озна- чуване слово, а рему виражають імпліцитно, тільки на другому рівні членування [3, c. 144], пор.: Зроблена з липи Р2, ложка (Т), // не ятри-
ла гарячим жалом язик (Р1) (Я. Вишиваний) //
Ложка не ятрила гарячим жалом язик, бо була
зроблена з липи.
   Появу комунікативно-зумовлених НАК спри- чинює прагнення адресата виділити в окремий рематичний компонент найважливіші фрагменти висловлювання: в усному мовленні для оприяв- нення прагматичної ціленастанови суб’єкта за допомогою інтонації, паузи, завершення ритмічної групи або мелодії, а в писемному мовленні – че- рез розділові знаки, зокрема коми (нормативний нейтральний знак) й тире (знак із більшою си- лою актуалізації). Такі НАК посідають зазвичай постпозицію, пор.: І вся природа схожа на циган- ку – вродливу, темнооку, напівголу (Л. Кос- тенко) та І вся природа схожа на циганку, врод- ливу, темнооку, напівголу.
   У висловлюванні прикметник функціює в двох виявах – денотативної та кваліфікативної оцінки в широкому розумінні. Подвійна функ- ція визначає специфіку прикметника, тобто він може вказувати на якість, ознаку предмета чи події, а може виражати й оцінку, пов’язану з прагматичним аспектом висловлення, напр.: У рукотворній підземній фортеці покинув хтось якісь листівки, списані дрібними знаками, схожими на перевернуте шумерське пись- мо (В. Китайгородська). Ця властивість при- таманна й  дієприкметнику,  адже  він  поєднує в собі, з одного боку, динамічність дієслова, а з іншого, – статику прикметника, що визначає осо- бливість функціювання відокремленої конструк- ції в тексті як актуалізації оцінного компонента прагматичної структури речення, напр.: Страх! Прищеплений дитині, виплеканий ано- мальними умовами суспільними, він стає чіпкою пошестю (М. Коцюбинський). Вплива- ючи на почуття адресата, мовець намагається

допомогти йому увійти в духовний, психоемоцій- ний або інтелектуальний світ своїх персонажів, зрозуміти причини їхніх дій, інколи віддалених від життя сучасної людини.
   Особливо яскраво характеризують предмет відокремлені НАК в ролі епітетів, як-от: Музика, бадьора, чарівна, вирвалась із зеленої скринь- ки, полинула через шкільне подвір’я, туди ген у лісові нетрі (Ю. Збанацький); У ніздрі Магдали- ні вдарив дух кінської м’яти, прохолодний і не- сказанно рідний (В. Китайгородська).
   Зазначимо, що сурядні ряди напівпредика- тивних конструкцій зазначеного типу мовці часто використовують для більшого увиразнення озна- ки (градації), утворення своєрідних міні-текстів, напр.: Єдина, / Молитовна, як Божий Дух святий, / Обкрадена, згорьована, полинна,
/ Уставши на калинові мости, / Прощаєть- ся з Вкраїною Вкраїна, / Розводячи нам руки на хрести (В. Колодій).
   Отже, напівпредикативні відношення за ха- рактером їх вияву в реченні створюють стиліс- тичний надтекст, що корелює з поняттям «фігу- рація синтаксису» [5, с. 192].
   Семантико-стилістична функція відокрем- лення полягає також у тому, що напівпредика- тивні ад’єктивні компоненти:
   а) надають мовленню більшого динамізму, експресії, порівняно з однорідністю та пояснен- ням, що виявляють динамічну рівновагу, пор.: Й знову світлозорна музика розлилась / Понад Дерелуєм, понад вечоровим (Г. Дущак);
   б) якісно й кількісно збільшують сукупний зміст думки, напр.: Вони пірнули в зарості лісо- вої кропиви, повитої капшуками павутини (О. Даниленко);
   в) є засобом стилістичного акцентування, милозвучності (емфаза, епіфора), напр.: Осіннє небо вже зайнялося світанком, і світанок по- волі йшов у купе – блідий, анемічний, непев- ний (М. Хвильовий);
   г) дають змогу уникнути смислової надлишко- вості, оприявнюють тенденцію до економії мов-

них засобів, пор.: Над землею високо горить / Зіронька, народженая Вами (Г. Дущак);
   ґ) творять іронічний ефект в разі алогійних відношень між основною та згорнутою пропозиці- ями, напр.: Безтурботний мав природне відчут- тя дівочої психології, в його великій голові, не переобтяженій знаннями, знайшлося досить місця для цілої купи віршів (Ю. Збанацький);
   д) мають здатність поєднувати кілька зна- чень, напр.: Літо (яке? незважаючи на що?), по- вне квітів, раптом почорніло (В. Васкан);
   е) слугують засобом інтелектуалізації мови, паралельно демонструючи посилення впливу розмовного синтаксису на писемне мовлення, напр.     Прогримів, наче постріл У долю, І май-
нув рушником На хресті День моєї печалі І болю,
Найчорніший у нашім житті (В. Васкан).
   Висновки дослідження і перспективи. Ана- ліз НАК у структурі простих речень дає підстави узагальнити, що вони виконують певні стиліс- тичні та семантико-прагматичні функції, а саме: уточнюють інформацію про предмет мовлення, конкретизують її, додають реченню експресивно- го забарвлення відповідно до комунікативних ін- тенцій мовця. Окрім того, відокремлені ад’єктиви в  умовах   конкретних   мовленнєвих   реалізацій є морфолого-синтаксичними засобами вираження адвербіальної семантики: часу, причини, наслідку, мети, допусту, характеризації. Семантико-синтак- сичні відношення вторинного предиката й базових синтаксем (суб’єкта / об’єкта, предиката) мають імпліцитний характер, їх виявлення вможливлю- ють різноманітні трансформації НАК.
   Отже, НАК в художньому стилі урізноманіт- нюють виражальні засоби мови, допомагають суб’єкту мовлення стисло висловити свою дум- ку і при цьому якнайширше описати предмет мовлення. НАК виконують певні  стилістичні  та семантико-прагматичні функції, а саме: уточ- нюють інформацію про предмет мовлення, кон- кретизують її, додають реченню експресивного забарвлення відповідно до комунікативних ін- тенцій мовця.

Список літератури:
1. Вихованець І. Р. Нариси з функціонального синтаксису української мови. Київ, 1992. 224 с.
2. Вихованець І., Городенська К. Теоретична морфологія української мови. Київ, 2004. 400 с.
3. Вінтонів М. О. Актуальне членування речення і тексту: формальні та функційні вияви. Донецьк, 2013. 327 с.
4. Кульбабська О. В. Вторинна предикація у простому реченні. Чернівці, 2011. 672 с.
5. Кульбабська О. В. Напівпредикативні конструкції як засіб компресії («згущення думки»). Науковий часопис Національного педагогічного університету ім. М. П. Драгоманова. Вип. 7. Київ, 2011. С. 191–195.
6. Кульбабська О. В., Тесліцька Г. І. Семантико-синтаксична структура простих речень із напівпредикативни- ми ад’єктивними компонентами. Молодий вчений. 2019. № 10. С. 492–496. URL: http://molodyvcheny.in.ua/ files/journal/2019/10/104.pdf
7. Лутак Т. І. Вторинна предикація як засіб конденсації інформативного обсягу речення. Мовознавство. 1986.
№ 4. С. 65–67.
8. Федик О. Мова як духовний адекват світу (дійсності). Львів, 2000. 300 с.
9. Шведова Н. Ю. О соотношении грамматической и семантической структуры предложения. Славянское языкознание: VІІ Международный съезд славистов (Варшава, 21-22 августа 1973). Москва, 1973. С. 457–483.
References:
1. Vykhovanets I. R. Narysy z funktsionalnoho syntaksysu ukrainskoi movy [Essays on the functional syntax of the Ukrainian language]. Kyiv, 1992. 224 s.
2. Vykhovanets I., Horodenska K. Teoretychna morfolohiia ukrainskoi movy [Theoretical morphology of the Ukrainian language]. Kyiv, 2004. 400 s.
3. Vintoniv M. O. Aktualne chlenuvannia rechennia i tekstu: formalni ta funktsiini vyiavy [Topical articulation of sentence and text: formal and functional manifestations]. Donetsk, 2013. 327 s.
4. Kulbabska O. V. Vtorynna predykatsiia u prostomu rechenni [Secondary predication in a simple sentence]. Chernivtsi, 2011. 672 s.

5. Kulbabska O. V. Napivpredykatyvni konstruktsii yak zasib kompresii (“zghushchennia dumky”) [Semi- predictive constructs as a means of compression (“condensing of thought”)]. Proceedings of the Naukovyi chasopys Natsionalnoho pedahohichnoho universytetu im. M. P. Drahomanova. Vyp. 7. Kyiv, 2011. S. 191–195.
6. Kulbabska O. V., Teslitska H. I. Semantyko-syntaksychna struktura prostykh rechen iz napivpredykatyvnymy adiektyvnymy komponentamy [Semantic and syntactic structure of simple sentences with semi-predicative adjective components]. Proceedings of the Molodyi vchenyi. 2019. № 10. S. 492–496. http://molodyvcheny.in.ua/files/ journal/2019/10/104.pdf
7. Lutak T. I. Vtorynna predykatsiia yak zasib kondensatsii informatyvnoho obsiahu rechennia [Secondary predication as a means of condensing the informative volume of a sentence]. Proceedings of the Movoznavstvo. 1986. № 4. S. 65–67.
8. Fedyk O. Mova yak dukhovnyi adekvat svitu (diisnosti) [Language as the spiritual adept of the world (reality)]. Lviv, 2000. 300 s.
9. Shvedova N. Yu. O sootnoshenii grammaticheskoj i semanticheskoj struktury` predlozheniya [On the correlation of the grammatical and semantic structure  of  a  sentence].  Proceedings  of  the  Slavyanskoe yazy`koznanie: VII Mezhdunarodny`j s`ezd slavistov (Varshava, 21-22 avgusta 1973). Moskva, 1973. S. 457–483.





Teslitska Нalyna
Yuriy Fedkovych Chernivtsi National University
      THE FUNCTIONAL POTENTIAL OF SEMIPREDICATIVE ADJECTIVAL COMPONENTS IN A SIMPLE SENTENCE STRUCTURE
Summary. The research focuses on the study of the phenomenon of syntactic complication of a simple sentence structure by semipredicative adjectival components (traditionally known as detached participle and verbal ad- verb phrases) with the inherent potential predicativeness. The article explores the analysis of simple sentences complicated by semipredicative adjectival components is predefined foremost by their ability to distinguish pri- orities of a personality in his/her act of communication during which a speaker differentiates his/her propostions as dynamic or static, full-sentenced or shortened. The scientific relevance of the investigation is predetermined by a general tendency of modern linguistic studies towards the problems of semantic syntax, and by the attempt to elaborate a semantic theory of a sentence with regard to the central place of syntax in grammar, asymmetry of a language sign, deep categories of sentence. Detachment and semipredicativeness have been characterized as formally-syntactic categories of a simple sentence complicated by semipredicative adjectival components; second- ary predication has been analysed as a marker of semantic complication of simple sentences with semipredicative adjectival components. Functional potential of semipredicative adjectival components in the structure of a sim- ple sentence has been described. On the basis of six criteria a structural-semantical typology of semipredicative adjectival components has been elaborated. Basic types of realization of semantic-syntactical relations between the proposition represented by a sentence and the shortened proposition have been characterized. The following methods are used in the article: structural, semantic, distributive, transformational and functional analyses of simple sentences with adjectival components as units that are monopredicative (a formally-syntactic feature), poly-situational, poly-propositional, poly-predicative, mono- / poly-subjective (semantic-syntactical features), po- ly-informative and are formed according to the law of language economy (a functional feature).
Keywords: semipredicative adjectival components, semantic-syntactic relations, functional potential, secondary predication, situation, proposal.