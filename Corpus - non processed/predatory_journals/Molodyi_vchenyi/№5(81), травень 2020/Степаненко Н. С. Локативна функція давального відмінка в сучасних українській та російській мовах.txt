«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-10 УДК 811.161.2’366.543+811.161.1’366.543



Степаненко Н.С.
Полтавський національний педагогічний університет
імені В.Г. Короленка

ЛОКАТИВНА ФУНКЦІЯ ДАВАЛЬНОГО ВІДМІНКА В СУЧАСНИХ УКРАЇНСЬКІЙ ТА РОСІЙСЬКІЙ МОВАХ: АСИМЕТРІЙНИЙ ВИМІР
Анотація. Статтю присвячено характеристиці локативної функції давального прийменникового відмін- ка в синтаксичному ладі сучасних української та російської мов. Розглянуто, зокрема, явище відмінкової й міжвідмінкової асиметрії, що стосується конструкцій із прийменниками К і ДО, ПО. З’ясовано причини семантичної й формально-граматичної розбіжностей на відмінковому тлі з огляду синхронії та діахро- нії. Проаналізовано маркери асиметрії (прийменники, лексико-семантична структура детермінувального й детермінованого конституентів, граматична природа залежного члена, морфемна будова дієслова як основного носія валентності, інтенсифікувальні компоненти, внутрішньо- й міжвідмінкові синонімійні зв’язки, мікро- та макроконтекст). Розкрито функційний потенціал і граматичні перспективи досліджува- них синтаксем у зіставлюваних мовах.
Ключові слова: сучасні українська та російська мови, локативні конструкції, явище відмінкової симетрії, просторові прийменники К, ДО, ПО, локативна семантика.


Постановка проблеми. За всіма відмін- ками в мові закріплені семантико-синтак-
сичні спеціалізації, тобто кожний відмінок «має первинну і вторинну індивідуальну семантико- синтаксичну відмінкову функцію. Ці функції ви- значаються відповідною системою і контекстом. У своїй первинній функції певний відмінок вхо- дить у відмінкову систему, перетворюючи інші форми в цій функції у свої комбінаторні варіанти, а у вторинних функціях він виступає комбінатор- ним варіантом основного в даних функціях від- мінка» [6, с. 61–62]. Не є винятком у зв’язку з цим і датив. У відмінковій системі він «закріплений

як відмінок адресата дії (первинна відмінкова ін- дивідуальна семантико-синтаксична функція), а у функції суб’єкта (вторинна відмінкова індивіду- альна семантико-синтаксична функція) він висту- пає комбінаторним варіантом називного відмінка суб’єкта» [6, с. 62]. Поряд із вторинною суб’єктною він виконує й вторинну локативну функцію. За об’єкт дослідження взято датив і його відмінкові кореляти як репрезентанти просторових семан- тико-синтаксичних відношень у сучасних україн- ській та російській мовах.
Аналіз останніх досліджень і публікацій.
Відмінкова парадигма здавна перебуває в полі


© Степаненко Н.С., 2020

зору багатьох дослідників. На особливу увагу за- слуговує граматична концепція І. Р. Вихованця, у якій за давальним відмінком закріплено «межу між центром і периферією відмінкової системи» [6, с. 64]. Це «єдиний з-поміж відмінків напівпе- риферійний», у якого «наявні деякі нетипові для відмінкових центру і периферії ознаки, а також суміжні з периферією показники» [6, с. 64–65]. Цінні відомості про відмінкову парадигму, специ- фіку датива на відмінковому тлі знаходимо в пра- цях З. Д. Попової [11], Ф. Й. Андерша [1; 2], І. За- ічкової [7], М. Я. Плющ [10] та інших дослідників. Виділення не вирішених раніше частин загальної проблеми. Локативна функція да- вального відмінка в проєкції на порівняльну граматику української та російської мов не була предметом комплексного вивчення, що посилює
актуальність пропонованої праці.
   Мета статті – схарактеризувати особливості просторової семантики, закріпленої за даваль- ним відмінком сучасних української та росій- ської мов, установити асиметрійні відношення на рівні окремих локативних прийменників і при- йменниково-відмінкових структур.
   Виклад основного матеріалу. Давальний відмінок у зіставлюваних українській та росій- ській мовах являє собою найвідкритішу систему з усіх відмінкових систем для виявлення в ній нових прийменників, здатних реалізувати в єд- ності з головними й залежними компонентами просторову семантику. Базою для творення при- йменників такої природи служать прислівники та прислівникові сполуки, яким властива десе- мантизація «у напрямку закріпленого в них уза- гальненого граматичного значення і потенцій ре- лятивності, розвиток нових синтаксичних зв’язків із словами в реченні (заповнення післяприслівни- кової позиції субстантивами), вироблення типово- го для прийменника розташування щодо відмін- ка» [5, с. 108], тобто пре- чи постпозиції.
   Що ж до явищ асиметрії, то вони стосуються простих прийменників, які вживаються з дати- вом, тобто тих, значення котрих нічим не мотиву- ється. Ідеться передусім про прийменник К, який функціює з обмеженими можливостями в україн- ській мові і з високим ступенем продуктивності в російській мові, та прийменник ПО, що поєдну- ється з давальним відмінком лише в російській мові. Цій структурі в українській мові відповідає прийменниково-відмінкова сполука ПО + N loc.
   Конструкції V + К + N dat властиві обом зі- ставлюваним мовам і водночас виявляють суттєві розбіжності, передусім функційного плану. У ро- сійській мові розглядувана синтаксична модель є загальновживаною, тоді як в українській мові вона належить до розряду винятково маловжи- ваних. Семантику, яку реалізують у російській

мові конструкції V + К + N dat, в українській мові репрезентують нормативні високочастотні синтаксеми V + ДО + N gen. Наведемо у зв’язку з цим такі кількісні дані:
   Конструкції  V  +  К  +  N  dat  (укр.,  рос.),     V + ДО + N gen (укр.) передають два значення: указують 1) на наближення чи спрямовану дію до кого-, чого-небудь (отже, на відсутність контакту між предметом, який рухається, та орієнтиром, щодо якого встановлено рух) і 2) на контактну дію, зіткнення між двома або кількома точка- ми простору. Наголосимо, що в українській мові синтаксему V + К / ІК / КО + N dat повністю ви- тіснила синтаксична структура V + ДО + N gen, причому процес цей, як стверджує Р. В. Бол- дирєв, почався ще в ХІV–ХV ст. [3, с. 60]. Слі-  ди  існування  конструкцій   із   прийменником К / ІК / КО зафіксовано в українській усній на- родній творчості, у художній літературі, де вони завжди стилізуються, надають тексту архаїчного чи фольклорного характеру.
   Основним реалізатором значення «вказівка на наближення чи спрямовану дію до кого-, чого- небудь (отже, на відсутність контакту між пред- метом, який рухається, та орієнтиром, щодо яко- го встановлено рух)» в обох мовах є дієслова ці- леспрямованого руху чи переміщення (йти, піти, повзти, під’їжджати, нести, вести; идти, напра- виться, подойти, шагнуть, нести, вести): Ой, піду я до Дунаю (Укр. нар. пісня), Та ненависть... повзла i до його подвір’я (М. Стельмах), До виконкому під’їжджали підводи (I. Микитен- ко), Настечка засвічує каганчик i, прикривши рукою, несе до столу (М. Стельмах); Ни слова не говоря Аркашке, он снова направился к Бес- хлебнову (М. Шолохов), Поля подошла к окну (Г. Марков), Он решительно шагнул к Тихону (Ф. Гладков), Течение и попутный ветер быстро несли их к селу (В. Шишков).
   У ролі граматично панівних компонентів ре- гулярно вживаються дієслова – назви конкрет- ної фізичної дії, що асоціюється з рухом (тягтися, кинутися, сісти, трусити, гнати; толкать, тол- кнуть, подогнать, придвинуть, броситься): Хтось гнав биків до водопою (Г. Тютюнник), Кину- лись німцi до печi (О. Довженко), Вiн... сів до столу (В. Малик), ... Й зорi падають до ніг (В. Сосюра); Побежал завернуть и подогнать к табуну молодую, шалую первотелку-кобылу (М. Шолохов), И какая-то непостижимая сила меня толкнула к махонькой ловкой старушке (Є. Євтушенко), К телефону без голоса броси- лась (А. Вознесенський).
   Придієслівну позицію в зіставлюваних мовах може заповнювати практично будь-який іменник, що виражає поняття «простір» або «конкретний предмет навколишньої дійсності». З-поміж пер-


Таблиця 1. Функційний потенціал конструкцій V + К + N dat (рос.) і V + ДО + N gen (укр.)

ших виділено власні й загальні назви населених пунктів (село, хутір, Бiла Церква, Київ; хутор, село, Большие Бочаги, Розенау), назви більш або менш чітко обмежених просторів, функційних територій, акваторій (площа, майдан, провулок, вигін, куток, ліс, степ, водопій, пасіка, подвір’я, станція, берег, став, Буг, Ташань, Ворскла, Ду- най; площадь, улица, окраина, лес, степь, водо- пой, постоялый двор, подворье, имение, огород, станция, перрон, виноградник, мыс, берег, Вопь- озеро, Мышкова, река, море). Другу групу утворю- ють найменування осіб за різними ономасіологіч- ними ознаками (Лаврін Запорожець, Серафима, дядько, воєвода, дівчата, потопаючий, товстун, сусіди; Бесхлебнов, Тихон, старушка, директор, шарманщик, шутник, гость), тварин (корова, сви- ня; лошадь, слон), груп людей або тварин (гур- точок, стадо; толпа, табун), частин тіла людини або тварини (рука, спина, очi, роги; голова, нога, переносица, грива), будівель і їхніх частин (хата, будиночок, льох, стайня, майстерня, ґанок, воро- та, тин; дом, здание, шатер, сарай, окно, стена, крыльцо, ворота), різних предметів, пов’язаних із життєдіяльністю людини (стіл, піч, сани, вагон, літак, сівалка, кошик; стол, станок, кресло, венти- лятор, микроскоп, телефон, чемодан).
   Прийменник ДО в українській мові є семан- тично поліфункційним і здатний репрезентувати значення, які в російській мові реалізуються за участю прийменників ДО, В і К. Пор.: дійшла до хати – зайшла до хати – підійшла до хати; дошла до дома – зашла в дом – подошла к дому. У російській мові конструкції з приймен- ником К указують на наближення чи спрямовану дію до визначеної точки простору. Нічого, однак, не мовиться про перетинання меж об’єкта пред- метом, що наближається. Між тим, у старій мові одним із значень сполуки V + К + N dat було «спря- мованість до просторового пункту із проникнен- ням у нього» [9, с. 108]. Воно існувало, на думку Н. І. Букатевича, аж до ХVІІІ ст. [4, с. 51]. На су- часному етапі розвитку російської мови цей план змісту втрачений, а в сучасній українській мові прийменниково-відмінкова форма ДО + N dat репрезентує семантику «досягнення певного простору з проникненням у його межі», яку в російській мові реалізує синтаксична структура V + В + N acc. У російській мові прийменник «ДО як синонім прийменника К – діалектного харак- теру (уживаний у конструкціях на зразок идти до дому)» [13, с. 286]. Він може функціювати в художньому стилі з певною метою: Так чего же мы тут… Пойдем до избы (Є. Євтушенко). В українській мові не завжди легко встановити, виразником якого значення – ексклюзивного (наближення без проникнення) чи інклюзив- ного (наближення з  проникненням)  (терміни  Р. Павлової: 9, с. 108) – є конструкція V + ДО + N gen: Настечка   проворно    біжить    до    хати (М. Стельмах) = наближення до одиниці просто- ру чи проникнення всередину його. Семантична двозначність зникає тоді, коли функцію головно- го компонента виконують префіксальні дієслова з формантами ЗА-, ПРО-, З- /С-, ПРИ- та імен- ники, значеннєвий план яких пов’язаний із по- няттям внутрішнього об’єму просторової одиниці: назви будівель (хата, корпус, університет, буди- нок, хлів, сарай, клуня, льох, повітка, стайня),

більш або менш чітко обмежених просторів (ліс, двір, окоп, парк), а також власні та загальні на- йменування населених пунктів (село, місто, Кри- ничувате, Слов’янськ).
   Значеннєва       двоплановість       синтаксем V + ДО + N gen усувається за допомогою локатив- них конкретизаторів самий (самісінький) і аж, а також макроконтексту. Уточнювальну функцію може перебирати на себе префікс В- / У- / ВІ- / УВІ-, що має значення «поміститися, проникнути в що-небудь, усередину чого-небудь» [15, с. 229].
   Спільним для української та російської мов є те, що конструкції V + К + N dat і V + ДО + N gen перебувають у синонімійних зв’язках із синтак- сичною структурою V + ПІД (рос. ПОД) + N acc, яка передає значення «рух, спрямованість у бік просторової одиниці». На формування двоком- понентного синонімійного ряду в обох мовах упливає план змісту залежного слова: синоніми утворюються тільки тоді, коли роль поширюва- ча закріплено за назвами населених пунктів: Попрощався з жінкою та й попрямував до Бiлої Церкви (М.Стельмах) – I  загнав  воро- га під Замостя (Н.Рибак); А потом он ле- тел к Нью-Йорку, новогодний чтя ритуал (А.Вознесенський) – Только на фронт под Воро- неж прибыл и на второй день глупость какую- то подхватил (Ю.Бондарев).
   У російській мові можливість / неможливість функціювання синтаксичних синонімів детермі- нована морфемним складом граматично панів- ного дієслова – уходженням чи невходженням до його структури префікса ПОД-: Я подъезжал уже к Переброду (О.Купрін).
   Конструкція V +  ДО  +  N  gen  і  відповід-  на їй у російській мові синтаксична структура   V + К + N dat, реалізуючи значення «вказівка на наближення чи спрямовану дію до кого-, чого-не- будь», не містить у собі інформації про ступінь цього наближення. Саме тому дієслово може пе- редбачати додатковий лексичний показник, що номінує його. У ролі таких маркерів уживаються лексеми, які відзначають високий (самий, впри- тул; самый, плотно, вплотную) або невисокий (майже, ближче, близько; почти, ближе, близ- ко) ступінь близькості: А тодi вийняв пляшку... й простяг тому непритомному – простяг до са- мих уст (I. Багряний), Дорош підійшов зовсім близько до вікна (Г. Тютюнник), Дiд Федір каже, що його хата разом iз болотом ближче до яру зсувається (В. Яворівський); Ростовцев вплотную придвинулся к заборчику (П. Про- скурін), Утром Максим и Нильсон стали пере- гонять каяки ближе к месту нашей стоян- ки (В. Каверін), Он... притворил дверь, близко подсел к жене (М. Шолохов).
Друге значення досліджуваних конструкцій –
«указівка на контактну дію, зіткнення між дво- ма або кількома точками простору» – реалізуєть- ся за допомогою дієслів контактної дії (падати, жати, в’язати, торкатися, торкнутися, липнути, линути, тулитися, притиснутися, приробити, приклепати, прикласти, прикладати, припасти, прихилитися, прибити, прикипіти, прив’язати, приробити; пасть, жаться, касаться, вязать, лип- нуть, льнуть, приладить, приклепать, привин- тить, прикладывать, приваливаться, прибить, притиснуть). В описуваних конструкціях спосте-

режено деяку лексико-семантичну обмеженість не тільки з боку опорного компонента, а й з боку залежного члена. Семантичний розряд поширю- вачів формують лише ті іменники, у значеннєвій структурі яких зафіксовано поняття «поверхня». Це передусім назви різноманітних предметів або їхніх частин (ослін, ліжко, лава, замок, віз, бан- тина, колесо, ясла, одяг; спинка, диван, ствол, шинель, сети, колесо, горшок, подушка), час- тин тіла людини або тварини (живіт, горло, рот, піднебіння, чоло, коліна, груди, лоб, хвіст; виски, чело, плечо, колени, рука, щека, ладонь, лоб, грудь, тело, грива): А Нуника прив’язували до ослона (I. Микитенко), ... [люди] приторкали- ся до його одежi чи сивої з прозеленню бороди (М. Стельмах), Прислонився спиною до колеса (Г. Тютюнник), ... потім до замка уміло при- клепали чималу залізяку (М. Стельмах), До- бриня виїхав наперед, приклав долонi до рота (В. Малик), Хлопцi догадуються i прив’язують до хвоста ганчірку (В. Винниченко), ... [він] притулив цурупалок  до  Гаврилового  лоба  (I. Микитенко); Я... прислонился к спинке кровати (Ф. Гладков), К штыкам дрожавшим примерзали слезы (Є.Євтушенко), Устин при- вязал коня к колесу будки (М. Шолохов), ... [табак] рыбаки привязывают к сетям, чтобы подкупить водяного (В. Каверін), Софрон подошел, поднял шершавой рукой нежное трепе- щущее существо и прижал к шинели (Л. Сей- фулліна), И сморщившись, как от боли, К плечу приложил приклад (Ю. Друніна), Прилипла прядь волос к бескровному челу (А. Ахматова).
   Нерідко роль залежного слова виконують назви будівель та їхніх частин, огорож (стіна, бійниця, хлів, паркан, вікно; сарай, стена, притолока, дверь, забор), різних типів покривів (вода, сніг, шкіра; земля, вода, снег, кожа): ... варта притискає колону до парканів (I. Багряний), Блідий Сте- пан Кушнір ... мовчки притуляється до двер- них варцабів (М. Стельмах), Темінь придавила човен до води (М. Стельмах); Он... прислонился широкой спиной к оконной притолоке (М. Шоло- хов), Лена прислонилась к двери (П. Проскурін), Как не ласточка по полю летала, не касаточка к земле припадала (Рос. нар. пісня), ... [шарик] прилип к коже (М. Шолохов).
   Конструкції V + ПО + N loc, яка функціює     в українській мові, у російській мові відповідає

синтаксична структура V + ПО + N dat. Місцевий відмінок із ПО в просторовому значенні «з’явився в українській мові порівняно пізно і протягом дов- гого часу вживається поряд із звичайним у цих випадках давальним з ПО» [14, с. 119]. Як бачимо, специфіка зіставлюваних мов полягає передусім у формально-граматичній організації. Сполуки  з прийменником ПО в українській і російській мо- вах належать до розряду вживаних, що підтвер- джують результати суцільної вибірки (табл. 2).
   Сфера використання синтаксичних структур із прийменником ПО в українській мові вужча порівняно з російською, що мотивується актив- ним функціюванням в українській мові кон- струкції V + N inst, яка є синонімом синтаксеми V + ПО + N loc. Пор. у зв’язку з цим такі резуль- тати суцільної вибірки (табл. 3).
   Моделі V + ПО + N loc (укр.) і V + ПО + N dat (рос.) об’єднує спільність репрезентованих зна- чень і лексико-семантичного спектра головного та залежного компонентів, які формують їх. В обох мовах конструкції мають два семантичні описи:
1) «місце реалізації дії», 2) «позначення шляху руху в більш або менш чітко окресленому просторі».
   У конституюванні першого з вирізнених зна- чень беруть участь дієслова статичної дії (бути, мати, розповсюджуватися, поширюватися, сто- яти, висіти, розвісити, сидіти, розсістися; быть, находиться, иметься, расти, водиться, стоять, висеть, развесить, сидеть, рассесться), мовлення (гукати, гомоніти, загомоніти, кричати, закрича- ти, мугикати; говорить, заговорить, петь, запеть, кричать, закричать, шептать), зорової, слухової дії, сприйняття (бачити, дивитися, слухати, по- чути; смотреть, заметить, слушать, слышать), конкретної фізичної дії (ставити, шелестіти, зашелестіти, світитися, засвітитися, копати, шукати, розшукати; искать, раскладывать, раз- ложить, хрустеть, захрустеть, гореть, лить, раз- лить). Місце залежного члена обіймають імен- ники – назви конкретних предметів (стіл, кущ, полиця; стол, лавка, стакан, лист), будівель чи їхніх частин (кабінет, саж, світлиця, стріха, ку- ток; берлога, дом, комната, угол), більш або менш чітко обмежених просторів (сад, село, сінокіс, Україна, гай, город, містечко, острів; берег, боло- то, зимовье, лес, поле, просека, село, Сибирь).
   Важливо наголосити, що формування семан- тичної структури конструкцій пов’язане з грама-


Таблиця 2. Функційний потенціал конструкцій V + ПО + Ndat (рос.) і V + ПО + Nloc (укр.)

Таблиця 3. Функційна асиметрія на рівні конструкцій V + ПО + Ndat (рос.) і V + ПО + Nloc (укр.)

тичною природою залежного компонента, оскільки вона здатна вносити додаткові відтінки в загальне значення «місце реалізації дії». Коли субстантив має форму однини, конструкції реалізують семан- тику «поширення дії по всій поверхні предмета чи розміщення кого-, чого-небудь в окремих пунктах простору»: Натрус сидів i розглядався по юртi (В. Ґжицький), ... по стрісi клунi шелестять    i ворушаться лісовi грушки  (М.  Стельмах);  Как в дом взошел, вынул из походного баульчика ин- струмент, разложил его по столу (С. Залигін), По берегу в сиротливом россыпе горбились до- мишки (В. Астаф’єв), Хрипло запели трубы по дымной степи (О. Толстой).
   Наше дослідження показало, що залежне сло- во зрідка постає в однині. Типовою для нього є множина, яка посилює відтінок «поширення дії або розміщення кого-, чого-небудь з-поміж одно- типних просторових одиниць»: Кабани лежали по сажах (М. Коцюбинський), Та й вам самим не треба буде для начальства шукать по кут- ках перваку (Остап Вишня), ... нас забрали окопи копати по лугах (С. Пушик), Тiльки вітерець злегка шелестів по темних кущах (Я. Баш), По садах у мене на Вкраїнi Слухають берези й осокори Навеснi дебюти солов’їнi (Г. Чубач); Всюду, и по углам, и на середине комнаты, ле- жала в витках пенька (Г. Марков), Таня уже разливала по стаканам чай (К. Симонов), Голодным-то медведям не спалось по берло- гам (С. Залигін), Торф сухой по болотам го- рит (А. Ахматова), Утром морозец хрустит по садам (Д. Кедрін), Я был с народом русским, Я с ним ютился по баракам (Б. Чичибабін).
   Граматична форма залежного іменника є дуже важливим, але не єдино можливим засо- бом конкретизації локативності. Цю функцію виконує також префікс РОЗ- / РОЗІ- (рос. РАЗ- / РАЗО-) як актуалізатор семантики «спрямувати в різні боки, роз’єднати» [15, с. 235]: Розташо- вують їх по садках, по городах (О. Гончар), Незабаром всi речi було розкладено по поли- цях шафи (Ю. Дольд-Михайлик); ... он достал оттуда  ярко-оранжевые  крупные   апельсины и  рассовал  их  по  карманам  (В. Дудінцев),
... все приходили, рассаживались, ни слова не говоря, по лавкам (П. Проскурін). Конструкції V + ПО + N loc (укр.), V + ПО + N dat (рос.) не- рідко поширюються іншими лексичними одини- цями-інтенсифікаторами: весь / увесь, всi / усi, всюди, скрізь (укр.); весь, все, везде, всюду (рос.). Такий квантитативний конкретизатор уможлив- лює експлікування відтінку «заповненість дією чи рухом усього простору». Найвищим ступенем продуктивності в обох мовах наділений займен- ник весь: Поснули пізно, коли по всій Троянівцi співали першi півнi (Г. Тютюнник), ... по всій Українi стоять такi хліба (П. Загребельний); Он бы показал такое, что слава о нем прогре- мела бы по всему Юкону и Аляске (К. Паустов- ський), Во дворе... и дальше по всей улице зво- нили тазы для варенья (М. Булгаков), Стару- шонки торопливо зашептали по всем углам (О. Толстой). Специфічною характеристикою української мови є здатність передавати значен- ня місця дії також за допомогою конструкції V + N inst: Зеленіють берегами квіти,  дерева  (П.   Грабовський),   Кримськi   самоцвіти бере-

гом шукаю (Г. Чубач) – Росте [аїр] по берегах річок i струмків (Лiкарськi рослини). Безпри- йменникова модель поступається щодо функцій- них можливостей прийменниковій конструкції. В обстеженому матеріалі трапилось усього декіль- ка прикладів із придієслівною позицією N inst. І. І. Слинько справедливо зауважував, що ще з XIV–XVIIІ ст. при дієсловах статичної дії актив- но розвивалася прийменникова конструкція, ви- тісняючи безприйменникову [12, с. 15]. За спосте- реженнями З. І. Іваненко, дистрибутивна модель
«дієслово статичної дії + орудний безприйменни- ковий місця» активна у творах західноукраїн- ських авторів. «На iншій території, – зауважує вона, – орудний дистрибутивний помітно посту- пається перед прийменниковою конструкцією» [8, с. 58]. У сучасній російській мові за дієслова- ми статичної дії закріпилася одна синтаксична позиція – ПО + N dat: Сбежали снега, с юга по- дул сладкий ветер, зазеленели лозники по бе- регам рек и озер (О.Толстой).
   Значення «шлях руху в більш або менш чіт- ко окресленому просторі» реалізують у зіставлю- ваних мовах дієслова динаміки, які виражають односпрямовану (йти, пройти, брести, крокува- ти, сунути, посунути, їхати, поїхати, котитися, прокотитися, тягтися, протягтися, повзти, крас- тися, скрадатися, пливти, пропливти, летіти, пролітати, везти, провозити, тягти, протягти, нести, пронести; идти, пройти, брести, шагать, прошагать, ковылять, проковылять, ехать, про- ехать, мчаться, промчаться, нестись, разнестись, катиться, прокатиться, пробираться, пробраться, плыть, проплыть, лететь, пролететь, вести, про- вести, нести, пронести) або різноспрямовану (хо- дити, бродити, тинятися, гасати, товктися, бігати, кочувати, плавати, носити, водити; ходить, бро- дить, ездить, болтаться, ползать, метаться, ски- таться, летать, плавать, водить, носить) дію. Місце придієслівного поширювача заповнюють іменники різної семантики. З-поміж них виділе- но назви більш або менш чітко обмежених про- сторів (сцена, небо, поле, лука, степ, галявина, гай, ліс, берег, байрак, яр, подвір’я; небо, поле, луг, степь, поляна, опушка, лес, тайга, тундра, роща, лог, ущелье, яр, берег, двор), спеціалізо- ваних територий (город, пасіка, ярмарок, базар, торжище, перон, котлован; виноградник, огород, сад, пасека, сеновал, ярмарка, перрон), аквато- рій (море, болото, струмок, Сiверський Донець, річка, Дніпро; море, озеро, болото, река, Обь, Иртыш), будівель і їхніх частин (хата, будинок, майстерня, квартира, сіни, передпокій, світлиця, горище, дах, долівка, куток; дом, изба, погреб, сарай, квартира, комната, горница, холл, вести- бюль, коридор, чердак, крыша, пол, крыльцо), типів поверхонь (земля, вода, сніг, замети, пісок, стерня, лід, мох, попіл, рілля, дно, асфальт; земля, вода, снег, сугроб, наст, песок, зола, мох, наледь, пахота, пар, целина, дно), конкретних предметів (папір, стілець, шафа, полиця, крижи- на; ковер, газета, чертеж, стол, книга), континен- тів і країн, географічних та адміністративних об- ластей, а також власні й загальні найменування населених пунктів або їхніх частин (Америка, Україна, Iталія, Донбас, Троянівка, місто, село, алея, вигін, куток, хутір; Африка, Египет, Азо- во-Черноморский край, Сибирь, Заполярье, Мо-

сква, улица, проспект, аллея, окраина, село, ху- тор, выгон): Пiсля наділу Бондариха кілька днів гасала по полях (М. Стельмах), По базару хо- дила, Черевички купила (Укр. нар. пісня), Спо- чатку татарове напали на диких половців, що кочували по Сiверському Дiнцю, Осколу та Соснi (В. Малик), Сниться, ніби на весіллi десь з дружкою по хатi гасаєш (Остап Вишня), Вiн... вперше іде по Болгарії (П. Воронько), Я дійду i по стернi (Г. Чубач), Гарячi сльози котилися по щоках (А. Дiмаров); Доктора прозвали «из- гоняющий червей» и слава его разнеслась по тундре (В. Каверін), В чесучевой тальме она торопливо бегала по винограднику (Ф. Глад- ков), Он мог с ходу решить и поехать, скажем, на пароходе по Оби, по Иртышу (В. Дудінцев), Шурка ... стал ходить по избе (В. Шукшин), Он скитался по Европе (К. Паустовський), Машина юзом пошла по наледи (К. Симонов), И снова Зинаида водила по газете пальцем (С. Залигін).
   Значення «шлях руху», як і значення «місце реалізації дії», може конкретизуватися завдяки значеннєвому планові головного компонента, а також семантиці і граматичній формі залежного члена. Так, дієслова цілеспрямованого руху вка- зують, що дія сконцентрована на одній визначе- ній лінії простору і проходить вздовж цієї лінії [17, с. 80]: А Горицвіт рівно пішов по землi (М. Стельмах); Люди шли и шли по перрону (В. Шукшин), Несчастный, больной и порочный по мокрому саду бреду (Д. Кедрін). Дієслова не- цілеспрямованої дії позначають рух, який має невпорядкований характер, який поступово чи одночасно заповнює локум, названий залежним словом [там само]: Знов блукали всi по подвір’ї та по станції (В. Винниченко); ... мы еще долго бродили по темным залам Энского городского музея (В. Каверін).
   Уже було зауважено, що у формуванні конкрет- ного значення конструкцій важливу роль відігра- ють семантика і граматична форма придієслівно- го поширювача. Якщо іменник номінує просторо- ву одиницю, на перший план проступає значення поширення дії – «руху у визначених межах». При лексемах – назвах типів поверхонь або конкрет- них предметів чіткіше  актуалізується  значення
«рух по поверхні предмета». Форма однини ви- яскравлює лінійний (при дієсловах односпрямо- ваного руху) чи невпорядкований (при дієсловах різноспрямованого руху) рух усередині просторо- вої одиниці або по поверхні предмета: Тим часом рядженi їхали по селу (В. Малик), Довго гу- ляв Роман по Вкраїнi (О. Довженко); Горбяков встал, прошелся по комнате (Г. Марков), Ред- кие фигурки бродят по Мариинскому парку (М. Булгаков). Якщо залежний конституент має форму  множини,  конструкція  набуває  відтінку
«поширення руху (всередині просторової одиниці чи по поверхні предмета) в декількох точках одно- часно або послідовно»: По капусниках бігають діти (В. Сосюра), Головком ... поїхав машиною по фронтах (Ю. Яновський); Мужчины тоже все кричали, они валялись по столам (Н. За- болоцький), Днем шарманщик ходил по дворам (К. Паустовський).
   Важливо зауважити, що приблизно 75% діє- слів нецілеспрямованої дії в обох мовах мають у

своєму складі префікс РОЗ- / РОЗІ- (рос. РАЗ- / РАЗО-), який експлікує значення «поширення дії в різні боки». Отже, цей формант конкрети- зує семантику вербатива вказівкою на роззосере- дженість дії: На перехрестi брати мовчки роз- ходяться по домівках (М. Стельмах), Всi сол- дати розсипались по котловану (Я. Баш); Был уже звонок на «мертвый» час, малыши разбрелись по комнатам, а все старшие ре- бята чего-то ждали (В. Астаф’єв), Кровь льется, растекаясь по полам (Є. Євтушенко).
   До складу конструкції може входити інтенси- фікувальний компонент (зазвичай займенник весь), який є додатковим сигналом найповнішого охоплення дією чи рухом усього простору, назва- ного дієслівним поширювачем: ... вона вперто шастає очима по всіх закутках (Г. Тютюн- ник); Медвяный запах его к вечеру растекался по всему хутору (М. Шолохов).
   Загальна семантика «шлях руху», яку ре- презентує конструкція V +  ПО  +N  loc  (укр.)  [N dat] (рос.), диференційована. У ній вичлену- вано два семантичні сегменти: 1) «лінія руху – шлях сполучення» і 2) «шлях руху – простір, що долається». Наявність цих відтінків зумовлена лексико-семантичним складом детермінуваль- ного й детермінованого компонентів. Реаліза- тором значення «лінія руху – шлях сполучен- ня» є дієслова цілеспрямованої дії та іменники, у семантиці яких вичленовується поняття «шлях сполучення»: а) назви наземних (сухопутних) шляхів сполучення (шлях, стежка, провулок, ву- лиця, коридор, міст; дорога, тропинка, переулок, улица, коридор, мост); б) найменування водних природних і штучних шляхів сполучення (ріка, протока, канал; река, протока, канал, пролив); в) номінування механізмів або їхніх частин, що служать для транспортування чого-небудь (тру- ба, нафтопровід, східцi; труба, газопровод, кон- вейер, рельсы). Семантика «шлях руху – простір, що долається» репрезентується за допомогою діє- слів цілеспрямованої й нецілеспрямованої дії. Місце придієслівного поширювача заповнюють іменники, у семантичному обсязі яких фіксу- ється поняття «місце руху»: назви різних тери- торій, відкритих чи обмежених просторів (лука, подвір’я, гай, галявина, узлісся; луг, двор, лес, опушка), власні й загальні назви населених пунктів або їхніх частин (хутір, місто, куток, Луганськ, Опішня, Миргород; село, город, парк, Полтава, Гремячий Лог).
   Значення «шлях руху в більш або менш об- меженому просторі» передає також конструк- ція V + N inst. Синтаксичні структури V + ПО +
+ N loc (укр.), V + ПО + N dat (рос.) і V + N inst вступають у синонімійні відношення. У цьому синонімійному утворенні послідовно просте- жено специфіку української та російської мов. Вона пов’язана з можливістю чи неможливістю паралельного вживання в придієслівній позиції іменників тих або тих лексико-семантичних груп чи окремих субстантивів. І в російській, і в укра- їнській мовах іменники – назви більш або менш лімітованих просторів, функційних територій, акваторій, будівель і їхніх частин, сполучаючись із дієсловами динамічної дії, можуть уживатися у складі як прийменникової, так і безприймен- никової   конструкції:   Не   задумуючись, побрів

лісом (Ю. Збанацький) – Дивись, сьогоднi кізка по лісу бігала (Ю. Збанацький), –  А  от  як ви, вашi преподобія, не боїтесь степом їха- ти? (Ю. Мушкетик) – I по синіх степах дикий вітер повіяв примару (Є. Маланюк), Вiтер ко- тив полем збитий лижами сніг (О. Десняк) – По полю, назустріч лижникам, одна за одною бігли довгi гриви, сипались під ноги (О. Десняк), Вiн крутим узгір'ям подався до берега (Я. Баш) – Проходиш по узгір'ю ти (Л. Дмитерко); Так прямо все лесом, лесом идите (О.Купрін) – Много вас по лесу ходит (О. Купрін),  Едем мы разбойной ночью с ним тайгой (В. Шиш- ков) – Ямщиком я был у него, по тайге возил (В. Шишков), И если кто-то, где-то, хотя бы за версту проехал степью – так это Моркош- ку никак не минует (С. Залигін) – Ну, а нынче эта бочка трепыхалась по степи ни для чего (С. Залигін); Теперь так: этот лесок пройдем, спустимся в лог, пройдем логом – ферма Свет- лоозерская будет (В. Шукшин) – … пошла вода по логам в город (В. Астаф’єв).
   У складі дистрибутивної моделі «дієслово динамічної дії + іменник – назва населеного пункту або його частини» синоніміка можлива   в російській мові тільки при іменниках-апеля- тивах: Потом медленно пошел назад, по окра- инам, которые привели его к жилищу Курта (К. Федін) – … Андрей пробирался знакомыми окраинами к дому, где жил Курт (К. Федін). Винятком є лексема площадь, яка вживається тільки у складі прийменникової конструкції: Старик поспешно заковылял по площади  (М. Шолохов). Сучасній українській мові така лексико-семантична вибірковість не властива: Незабаром машина вже мчала по Широкій (О. Гончар) – … гнали Широкою череду у місто на бойню (О. Гончар), По площi рухалися коло- ни (Лiт. Україна) – Хлопець простував міською площею (В. Чемерис); Пройдуся по майдану (Д.Павличко) – I пройде наш онук майданами Європи (Л. Дмитерко).
   Назви типів поверхонь у російській мові вжи- ваються тільки у складі прийменникової кон- струкції: Подумал так в первый раз, еще когда полз по снегу (К. Симонов). В українській мові цієї тенденції не спостережено: Довго йшли ми по глибокому снігу (Л. Дмитерко) – Примерз- лим снігом iти було легко (О. Десняк); Ой, не ходи по льоду, бо увалишся (Укр. нар. пісня) – Прозорим льодом на ріцi промчали швидко два їздці (М. Бажан).
   Субстантиви – назви конкретних предметів у зіставлюваних мовах функціюють лише у сполу- ці з прийменником ПО: Вiн ... повз на животi по тонких крижинах (В. Винниченко); И но- готь Федькин, тверд и грязен, По чертежу провел черту (Д. Кедрін). Як бачимо, для росій- ської мови характерна послідовна вибірковість щодо сполучуваності, а це впливає на її синоні- мійну структуру.
   Конструкції V + ПО + N loc (укр.), V + ПО + N dat (рос.) може вступати в синонімійні зв’язки із синтаксичними структурами V + В +N loc і V +
+ НА +N loc. Відмінності полягають у тому, що в російській мові синонімійний ряд сформований на базі міжвідмінкових, а в українській – вну- трішньовідмінкових    синонімів.    Об’єднуються

виділені моделі «на підставi спільної ознаки – контактного розташування предметів у якомусь просторi» [8, 55]. Двокомпонентний синонімій- ний ряд із прийменниками ПО й НА утворюєть- ся тоді, коли позицію домінанти займає сема “дія відбувається на поверхні предмета чи в межах просторової одиниці”: Комісар Рубан iшов по Пiдвальній (Ю. Яновський) – На Бульварній за Сiнним базаром їхав тихо візник (Ю. Янов- ський); Он... провел по бумаге черту (В. Шиш- ков) – Синим карандашом полковник вялым движением провел прямую черту на карте  (М. Шолохов). Конструкції з прийменниками ПО, В / У (рос. ПО і В) вступають в синонімійні відношення, якщо експліцитно актуалізується значення «розташування кого-, чого-небудь або здійснення якої-небудь дії всередині предмета чи просторової одиниці»: По саду гуляла, вишеньки хиляла (Укр. нар. пісня) – В саду гуляла, квіти збирала (Укр. пісня); Шарахнуло сонце з усієї сили i дрібнесенько розсипалось по кімнатi (I. Микитенко) – I раптом він чує крик, чує, як щось падає в кімнатi (М.Стельмах); А вот ме- чется по столовке на костыле Паралитик (В. Астаф’єв) – Горбяков метался в своем доме (Г. Марков); И течет горячая по жилам кровь (В. Шишков) – Родная кровинка течет в ее жи- лах (Д. Кедрін).
   У разі нейтралізації опозиції в значенні при- йменників НА і В – «на поверхні» / «всереди-   ні» – утворюється трикомпонентний синонімій- ний ряд: V + ПО + N loc (рос. N dat) – V + НА +
+ N loc – V + В + N loc: Маленька зграя білих хмарин повільно пливла по голубому ... небу (П. Автомонов) – На небi сірим павутинням снували хмари (М. Коцюбинський) – В небi хма- ри біжать (В. Сосюра); По вікнах ростуть прозорi ялинки (I. Микитенко) – На вікнах, мов чорнi птицi, розпласталися тяжкi, з пацьор- ками платки (М.Стельмах) – Тiльки подекуди  в вікнах починали блимати вогники (I. Ми- китенко); Вона... плутається в ботах по снігу, мов сліпа (В. Бабляк) – Лежав навзнак на снігу (В. Яворівський) – Брів у снігу, поспішав за Хомою (М.Коцюбинський); По темному небу перекидывались прожекторы (Л. Сейфуллі- на) – ...ни единой тучки не появилось на небе (М. Шолохов) – Так же плыли облака в высоком небе (М. Шолохов); ... даже куры по дворам не искали от него укрытия (М. Шолохов) – На дворах звонко и горячо переругивались бабы (М. Шолохов) – ... и тогда всюду во дворах слышали спокойные фразы (Л. Сейфулліна); Всю ночь он возле меня джигитует по сену (М. Шолохов) – Дед Щукарь, кряхтя и вороча- ясь на сене, буркнул (М. Шолохов) – Вчера еще возились с ним в сене (В.Шукшин). Привертає увагу той факт, що в українській і російській мо- вах для реалізації розглядуваних значень най- частотнішими є сполуки з прийменником ПО, позаяк вони «сильніше виражають загальне зна- чення: і лексично (дієсловом), і граматично (при- йменниково-відмінковою формою)» [16, с. 227].
   Висновки і пропозиції. Давальний лока- тивний у сучасних українській та російській мовах виявляє послідовні незбіжності. Вони сто- суються передусім конструкцій із прийменни- ком К, які активно побутують у російській мові

й звузили до абсолютного мінімуму свій функ- ційний простір в українській мові, «делегува- ли» граматичні повноваження синтаксичним конструкціям із придієслівним  компонентом ДО + N gen. За цими структурами закріплено декілька планів змісту, вони часто виявляють семантичну двозначність, тобто репрезентують план змісту, який у російській мові передається за допомогою прийменників К і В. Загальний значеннєвий план досліджуваних синтаксем ви- значають за допомогою контексту.
   Конструкції з прийменником ПО в зіставлю- ваних мовах мають різну формально-граматич- ну будову й відмінності на рівні лексико-семан- тичної наповнюваності конститутивних позицій.

Асиметрія стосується їхніх синонімійних можли- востей. По-перше, у російській мові не вживаєть- ся дистрибутивна модель «дієслово статичної дії
+ N inst», яка функціює в українській мові і всту- пає в синонімійні зв’язки з моделлю «дієслово статичної дії + ПО + N loc». По-друге, синонімій- ному рядові V + N inst – V + ПО + N dat (рос.) притаманна лексико-семантична вибірковість: тільки з прийменником ПО сполучаються власні назви й найменування покривів. Для синонімій- ного ряду V + N inst – V + ПО + N loc (укр.) така селекційність не характерна. По-третє, у росій- ській мові синонімійний ряд із прийменниками ПО, В, НА має міжвідмінкову організацію, тоді як в українській мові – внутрішньовідмінкову.

Список літератури:
1. Андерш Ф.Й. Дательный принадлежности в современных русском и украинском литературных языках //
Сопоставительные исследования русского и украинского языков. К. : Наук. думка, 1975. С. 222–238.
2. Андерш Ф.Й. Семантична характеристика давального відмінка в сучасній українській мові // Українська мова і література в школі. 1974. № 10. С. 34–40.
3. Болдырев  Р.В.  Предложно-падежное  функциональное  взаимодействие  в  русской  разговорной  речи.   К. : Наук. думка, 1982. 242 с.
4. Букатевич Н.И. Опыт исторического изучения предлогов и предложных сочетаний в русском литературном языке : в 2 ч. Одесса : Изд-во Одес. гос. ун-та, 1957–1958. Ч. І. 1957. 146 с.
5. Вихованець І.Р. Прийменниковий давальний у структурі словосполучення і речення // Синтаксис словоспо- лучення і простого речення : (синтаксичні категорії і зв’язки). К. : Наук думка, 1975. С. 85–108.
6. Вихованець І.Р. Система відмінків української мови. К. : Наук. думка, 1987. 231 с.
7. Заичкова Д. Дательный беспредложный в современном русском литературном языке. Praha : Univ. Karlova, 1792. 91 с.
8. Іваненко З.І. Прийменникові конструкції із значенням місця в сучасній українській мові : навчальний по- сібник. Чернівці, 1974. 69 с.
9. Павлова Р. Пространственные конструкции в древнерусском языке в сопоставлении с древнеболгарским языком. София : БАН, 1977. 239 с.
10. Плющ М.Я. Відмінок у семантико-синтаксичній структурі речення : (навчальний посібник). К. : Київ. пед. ін-т, 1978. 107 с.
11. Попова З.Д. Из семантической истории дательного падежа // Сравнительно-историческое исследование рус- ского языка. Воронеж : Изд-во Воронеж. ун-та, 1980. С. 48–53.
12. Слинько І.І. Дослідження з синтаксису української мови за пам’ятками XIV–XVII cт. : (місцево-просторові звороти). Львів : Вид-во Львів. ун-ту, 1968. 111 с.
13. Современный русский литературный язык : в 2 ч. / под. ред. Д.Э. Розенталя. М. : Высш. шк., 1979. Ч. 1. 317 с.
14. Сологуб Н.М. Синтаксична варіантність прийменниково-відмінкових конструкцій місцевого відмінка // Синтак- сис словосполучення і простого речення : (синтаксичні категорії і зв’язки). К. : Наук думка, 1975. С. 115–120.
15. Украинская грамматика / В.М. Русановский (отв. ред.), М.А. Жовтобрюх и др. К. : Наук. думка, 1986. 360 с.
16. Уткин Д.В. Синонимические словосочетания с пространственным значением в современном русском языке //
Вопросы морфологии и синтаксиса современного русского языка. Новосибирск, 1966. С. 211–239.
17. Ходова К.И. Падежи с предлогом в старославянском языке. М. : Наука, 1971. 192 с.
References:
1. Andersh, F.Y. (1975). Datelnyi prinadlezhnosti v sovremmennom russkom I ukrainskom literaturnyh yazykah // Sopostavitelnyie issledovaniia russkogo I ukrainskogo yazykov [Dative accessory in modern Russian and Ukrainian literary languages // Comparative studies of Russian and Ukrainian languages]. K.: Nauk. dumka, pp. 222–238.
2. Andersh, F.Y. (1974). Semantychna charakterystyka davalnogo vidminka v suchasnii ukrainskii movi // Ukrainska mova I literature v shkoli [Semantic characteristics of the dative case in modern Ukrainian // Ukrainian language and literature at school], № 10, pp. 34–40.
3. Boldyrev, R.V.(1982). Predlozhno-padezhnoie funkcionalnoye vzaimodeistvye v russkoi razgovornoi rechi [Proposal-case functional interaction in Russian colloquial speech]. K.: Nauk. dumka, 242 p.
4. Bukatevich, N.I. (1957–1958). Opyt istoricheskogo izucheniya predlogov I predlozhnych sochetanii v russkom literaturnom yazyke [Experience in the historical study of prepositions and prepositional combinations in the Russian literary language]: in 2 р. Odessa: Yzd-vo Odes. Goss. Un-ty. Ch. I, 146 p.
5. Vychovanets, I.R. (1975). Pryimennikovyi davalniy u strukturi slovospoluchennia I rechennia // Syntaksis slovospoluchennia I prostoho rechennia: (syntaksychni kategirii I zviyazky) [The adjective dative in the structure of phrase and sentence // Syntax of phrase and simple sentence: (syntax categories and connections)]. K.: Nauk. dumka, pp. 85–108.
6. Vychovanets, I.R. (1987). Systema vidminkiv ukrainskoi movy [The system of cases of Ukrainian language].    K.: Nauk. dumka, 231 p.
7. Zaichkova, D. (1974). Datelnyi bespredlozhnyi v sovremennom russkom literaturnom yazyke [The dative unprepossessing in modern Russian literary language]. Praha: Univ. Karlova, 91 p.
8. Ivanenko, Z.I. (1974). Priimennykovi construkcii iz znachenniam miscia v ukrainskiy movi [Prepositional constructs with meaning of place in modern Ukrainian]: navchalnyi posibnyk. Chernivtsi, 69 p.
9. Pavlova, R. (1977). Prostranstvennyie konstrukcii v drevnerusskom yazyke v sopostavlenii s drevnebolgarskim yazykom [Spatial constructions in Ancient Russian in comparison with Ancient Bulgarian]. Sofia: BAN, 239 p.

10. Pliusch, M.Ya. (1978). Vidminok u semantyko-syntaksychniy strukturi rechennia [The difference in the semantic- syntactic structure of the sentence]: (navchalnyi posibnyk). K.: Kyiv. ped. іn-t, 107 p.
11. Popova, Z.D. (1980). Iz semantichaskoi istorii datelnogo padezha // Sravnitelno-istoricheskoe issledovanie russkogo yazyka [From the semantic history of the dative case // Comparative-historical study of the Russian language]. Voronezh: Yzd-vo Voronezh. Univ., pp. 48–53.
12. 12. Slinko, I.I. (1968). Doslidzhennia z syntaksisu ukrainskoi movy za pamiatkamy XIV–XVII st. : (mistsevo- prostorovi zvoroty) [Studies on the syntax of Ukrainian language in remembrance of XIV-XVII centuries. : (local- spatial turns)]. Lviv: Yzd-vo Lviv. univ., 111 p.
13. Sovremennyi russkiy literaturnyi yazyk [Contemporary Russian Literary Language] : v 2 ch. / pod. red.
D.E. Rozental. M.: Vysshaya shkola, 1979, vol. 1, 317 p.
14. Sologub, N.M. (1975). Syntaksychna variantnist pryimennykovo-vidminkovyh konstruktsiy mistsevogo vidminka // Syntaksys slovospoluchennia I prostogo rechennia: (syntaksychni kategorii I zviazky) [Syntax of local case pronouns // Syntax of phrase and simple sentence: (syntactic categories and conjunctions)]. K.: Nauk. dumka, pp. 115–120.
15. V.M. Rusanovsky (ed.), M.A. Zhovtobryukh & others (1986). Ukrainska gramatyka [Ukrainian Grammar].      K.: Nauk. dumka, 360 p.
16. Utkin, D.V. (1966). Sininimicheskie sochetaniia s prostranstvennym znacheniem v sovremennom russkom yazyke // Voprosy morfologii I sintaksisa sovremennogo russkogo yazyka [Synonymic word combinations with spatial meaning in modern Russian // Issues of morphology and syntax of modern Russian]. Novosibirsk, pp. 211–239.
17. Khodova, K.I. (1971). Padezhi s predlogom v staroslavianskom yazyke [Case with preposition in Old Slavic language]. M.: Nauka, 192 p.





Stepanenko Nina
Poltava V.G. Korolenko National Pedagogical University
LOCATIVE FUNCTION OF DATIVE IN MODERN UKRAINIAN AND RUSSIAN LANGUAGES: ASYMMETRIC DIMENSION
Summary. The main content of the proposed study is a comparative analysis of the grammatical resource of genetically related Ukrainian and Russian languages. The object of exploration is a dative prepositional case with a locative type of determination. Facts of excellent asymmetry are exposed to the refined analysis. It is proved that, in the course of historical development, the compared languages have created a common and separate system of verbal-noun constructions that represent a variety of spatial meanings and their semantic nuances. The subject of the article is a dative locative case and its equivalents and connotations in Ukraini- an and Russian. These are syntactic constructions V + K + N dat (Ukrainian and Russian), V + DO + N gen (Ukrainian), V + PO + N loc (Ukrainian), V + PO + N dat (Russian). The presentation is based on the principles of synchronicity / diachronicity, which led to the conclusions about the facts of interlingual asymmetry against the background of the dative in connection with other differences, including the genetive and local ones. The semantic structure, assigned to the representatives of the dative propositional and its equivalents and corre- spondents in the compared languages, is distinguished, the lexical-semantic composition of the constitutive positions V and Prep + Nx is characterized, the asymmetry markers (the pronouns K, DO, PO, composed with different cases, lexico-semantic structure of deterministic and deterministic constituents, grammatical nature of the dependent term [singular, plural], morphemic structure of the verb as the main provider of valence, intensifying components [pronouns, adverbs, particles], inter– and intercases synonym ties, finally, micro and macro context). It is established that, first, the Ukrainian prefix DO is characterized by semantic two-plane, that is, it is able to represent the value that is transmitted in the Russian language by means of the preposi- tions K and V. Second, the constructions with the preposition PO, having identical semantic content, differ for- mally – grammatical organization and synonymous relations. The most striking difference is that the Russian language is not characterized by a distributive model of “static verb + N inst”, which functions in the Ukrainian language and is synonymously tied to the model of “static verb + PO + N loc”. Among the significant differences there is the fact that in the Russian language there is a synonymous series with the prepositions PO, V, NA has an interdependent organization, whereas in the Ukrainian language – an intercase one. Functional potential and grammatical perspectives of the studied syntaxes in the compared languages are revealed.
Keywords: modern Ukrainian and Russian languages, locative constructions, the phenomenon of case symmetry, spatial prepositions K, DO, PO, locative semantics.
