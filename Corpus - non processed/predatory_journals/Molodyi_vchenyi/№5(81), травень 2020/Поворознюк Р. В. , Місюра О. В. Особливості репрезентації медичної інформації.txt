«Молодий вчений» • № 5 (81) • травень, 2020 р.
DOI: https://doi.org/10.32839/2304-5809/2020-5-81-22 УДК 81-139



Поворознюк Р.В., Місюра О.В.

Київський національний університет імені Тараса Шевченка
ОСОБЛИВОСТІ РЕПРЕЗЕНТАЦІЇ МЕДИЧНОЇ ІНФОРМАЦІЇ В ЦАРИНІ КОНТРАЦЕПЦІЇ. УКРАЇНСЬКА ПАРАДИГМА
Анотація. У статті розглядаються особливості репрезентації медичної інформації у сфері контрацепції. До уваги береться українська парадигма. Проаналізовано лексичні, граматичні та стилістичні особливості українськомовних текстів медичного спрямування на матеріалі проекту «Клініка, дружня до молоді», бу- клету «Приймаю рішення свідомо», порталів «Teenslive» і «Сексінфорія», статті «Контрацепція і підлітки» і українського медичного часопису. Інформаційні тексти медичного спрямування також проаналізовано з точки зору міжкультурної комунікації. Звернено увагу на мовні стереотипи, норми поведінку, спілкування, усталені моделі сприйняття та оцінювання предметів і явищ, соціально унормовані звички та традиції. У статті також проаналізовано рівень термінологічності інформаційних текстів медичного спрямування.
Ключові слова: контрацепція, підлітки, міжкультурна комунікація, тексти медичного спрямування, термінологія.


       Постановка проблеми. Часто медичні тексти, спрямовані на пацієнта не відпо- відають свої головній меті – донесення зрозумі- лої, іноді спрощеної спеціально для реципієнта медичної інформації. Перевантаження медич- ними термінами, складна структура тексту, спрямованість радше на середньостатистичну людину без медичної освіти – саме це часто стає на шляху компетентної передачі важливої для життя реципієнта інформації. Аналіз сучасних інформаційних ресурсів також показує, що трак- тувати матеріали медичного спрямування по- трібно не лише в контексті їхнього практичного застосування, а також крізь призму поняття між- культурної комунікації. У цьому і полягає акту-
альність теми.
   Аналіз останніх досліджень і публікацій. У  певний  період  взаємозалежність  культури   і мови досліджували В. Гьюдикунст, М. Кляйн, Е. Холл, М. Абельман, Ю. Левін. Едвард Холл

вважав, що культура є комунікацією, а комуні- кація є культурою певного народу [7, с. 8]. Якщо брати до уваги дослідження, присвячені осо- бливостям медичного дискурсу та термінології, то, наприклад, А.В. Боцман відомий визначен- ням способів творення медичних  термінів  [1], С. Galinski досліджував особливості медичних терміносистем [11], а С.В. Вострова займалася проблемою етимології медичних термінів [2].
   Виділення невирішених раніше частин загальної проблеми. Дослідження теми поля- гає у виявленні міжкультурних особливостей, а отже і закономірностей в інформаційних медич- них текстах, спрямованих на пацієнта. Дослі- джено вплив культурних характеристик укра- їнської ідентичності на медичні тексти зі сфери контрацепції.
   Метою дослідження є встановлення харак- теру особливостей, притаманних українсько- мовним  інформаційним  матеріалам медичного
© Поворознюк Р.В., Місюра О.В., 2020

спрямування, а також їхнє порівняння на лек- сичному, граматичному і стилістичному рівнях, а також визначення індивідуального впливу культури, мовної і ціннісної картини світу на складання таких текстів.
   Виклад основного матеріалу досліджен- ня. На українськомовних просторах інтернету побутує трохи суворіший та суто фактичний ви- клад думки. За запитом «про репродуктивне здоров’я в Україні» отримуємо «ризики» та «проб- леми» репродуктивного здоров’я. Веб-сторінка українського медичного часопису подає обгово- рення під назвою Роль жінки у збереженні здоров’я сім’ї і нації [8]. У вступі до обговорен- ня зазначається, що жінка є «берегинею домаш- нього вогнища та сімейного затишку». «Сучасна жінка несе на собі численні тягарі, що включа- ють фінансову вразливість, відповідальність за домашнє господарство, догляд за дітьми, людьми літнього віку тощо. В Україні жінка традиційно рівноправна з чоловіком і є поруч   з ним творцем матеріальних і духовних благ. Міцна родина, віра в Бога, повага до матері та батька – споконвічні цінності українського на- роду». Помітно, що автор віддалився від головної теми – контрацепція і репродуктивне здоров’я. він вдається до залучення національних стерео- типів, («відповідальність за домашнє господар- ство»), так званих цінностей, які насправді не можна приписувати всім реципієнтам, бо вони стосуються особистого світогляду кожного. У статті Контрацепція і підлітки [6] акцент робиться на питання сексуального життя підліт- ків: «Статеве дозрівання дівчат відбувається нині раніше, ніж у попередніх поколіннях. Недо- статня зрілість (як фізична, так і психічна), а отже, і легковажність призводять до того, що досить часто у дівчаток-підлітків є багато сексуальних партнерів». Тематика контрацепції знову не в пріоритеті. А згадка про легковаж- ність і велику кількість сексуальних партнерів
– це певні гендерні стереотипи, які нібито допо- можуть майбутнім жінкам і чоловікам підготу- ватися до стандартних соціальних ролей. Таким чином, дитина, відчуваючи щось, що не відпові- дає цим стереотипам, одразу починає сприймати свої почуття як неправильні, може закритися, що може мати трагічні наслідки. Побутує думка, що розмови про секс підштовхнуть підлітків до ран- нього статевого життя. Проте відсутність таких розмов може призвести до чогось страшнішого.
   В Україні також існує такий проект, як Клі- ніка, дружня до молоді [10], яка надає медич-  ну допомогу підліткам та молоді на стандартах дружнього підходу: добровільність, доброзич- ливість, доступність, конфіденційність, анонім- ність та не осудливе ставлення [10]. Звернути увагу варто на вживання такої лексики, як до- брозичливість, конфіденційність, не осудливе ставлення. Очевидно, що «неосудливе» ставлен- ня трапляється настільки рідко, що про нього потрібно попереджати.
На просторах інтернету можна знайти буклет
«Приймаю рішення свідомо», у якому мова ве- деться нібито від підлітка [5]. На перший погляд, інформація подається цілком доступно, текст не перевантажений термінами, є перелік прав під- літків. Аналізуючи пункти, що описують права

підлітків, бачимо, що поради  подані  у  вигля- ді простої форми інфінітиву в активному стані (мати право, мати доступ), інколи у формі пасив- ного інфінітиву (бути залученим). Використання таких конструкцій звучить знеособлено, абстрак- тно, дещо офіційно, що робить текст складним для засвоєння і не виконує своєї головної ролі – апелювати до реципієнта-підлітка. Помітно, що в оригіналі вказівка на реципієнта відсутня. Це, гіпотетично, може призвести до нехтування по- даною інформацією.
   У розділі про методи контрацепції першим і найважливішим є утримання – тимчасова або постійна відмова від статевих стосунків. «Утри- мання від сексу буває навіть необхідним, щоб за- хистити і зберегти почуття і цінності. Нара- зі, багато дорослих людей, що на даний момент не мають сім’ї чи стабільних стосунків, також обирають “зачекати”, допоки зустрінуть свою, близьку людину» [5].
   У цьому прикладі відсутній натяк на медич- не спрямування тексту. З погляду українського реципієнта, ця тема може здаватися дещо попу- лістською. Проте це також може бути алюзією на засадничу американську програму утримання – напрямок викладання сексуальної освіти в США, який характеризується пропагандою утримання від статевих стосунків серед молоді. Тут досить чітко проявляється деонтична модальність тек- сту. Своїми настановами автор схиляє реципієн- та до їхнього виконання, при тому що як такого звертання до реципієнта немає, тому ці поради нагадують проповідування.
   Разом зі згадками про Бога, берегиню роду, домашнього вогнища і сімейного затишку, такі інформаційні портали непомітно проштовхують негативний, «осудливий» погляд на сексуальну діяльність. Зрозуміло, що це спричинено частко- во нашою ціннісною картиною, частково прави- лами і поглядами кожної сім’ї окремо. В Україні далі побутує стереотип, що секс – це щось бруд- не і аморальне (і тільки для дорослих). І якщо оцінювати це явище як приклад національного стереотипу, то це можна вважати не цікавою ха- рактеристикою, притаманною нашому народові, а ознаку пострадянського виховання.
   Іще одне джерело інформації щодо контр- ацепції для підлітків – це портал «Teenslive» [12]. «Teenslive» здається прогресивнішим, ніж інші україномовні інформаційні матеріали. Тут можна знайти розділи про секстинг, порно, пре- зервативи, згоду на сексуальну діяльність тощо. У розділі Правила безпечного секстингу текст сегментовано на абзаци, заголовки переважно оформлені у вигляді запитань: А чи готовий(-а) я?, А чи потрібен цей крок?, Що робити, якщо…? Важливо, що «Teenslive» у своєму тексті розділяє реципієнтів інформації за статтю – «готовий(-а)», на відміну від буклету «Приймаю рішення свідо- мо» – «бути залученим», «бути самим собою». Це важлива риса україномовних порталів. Зазви- чай в українських текстах автори обирають чоло- вічий рід (прикметників, наприклад) і не піклу- ються про гендерну нейтральність. Наприклад, в англомовних текстах взагалі пріоритетним є жіночий рід. Така відмінність зумовлена укра- їнською культурою патріархату, яка століттями побутувала серед народу.

   Важливо розуміти, що Радянський Союз спо- вільнив розвиток людини як особистості і всі- лякими способами перешкоджав отриманні ко- рисної (як вже зараз зрозуміло), тоді занадто прогресивної інформації. Багато що замовчува- лося, сексуальна освіта вважалась чимось амо- ральним. Навіть зараз, незважаючи на те, що секс як продукт є усюди (фільми, реклами, му- зичні кліпи), в навчальних закладах досі немає пропрацьованої схеми чи системи, яка б доступ- но пояснювала підліткам деталі сексуального життя, ризиків, які воно за собою тягне, тощо.
   Висновки та перспективи подальших до- сліджень. При загальному аналізі українсько- мовних порталів можна зробити певні висновки. Що стосується лексичних засобів, вони переваж- но однакові. Проста, зрозуміла лексика з міні- мальною кількістю складних термінів. При ви- користанні термінології автор завжди вдається або до додаткового пояснення, або до описового трактування. У реченнях прослідковується деон- тична модальність, оскільки автори використо- вують пряму адресованість, лексику, яка дії на реципієнта емотивно, схиляючи його до певних дій чи порад. Помітно, що і у випадку звертання до дорослих, і у випадку звертання до дітей вико- ристовується спрощена лексика, відчувається ро- зуміння, навіть співчутливість. Це, в свою чергу,

наближує особу лікаря (автора) до особи пацієнта (реципієнт – батьки/підлітки).
   У граматичному плані багато підзаголовків таких інформативних текстів подаються у формі запитань, таким чином апелюючи до реципієнта. Наказовий спосіб, звертання є теж одними з най- частіше вживаних засобів.
   Особливу увагу привертає до себе порівняль- ний аналіз інформаційних засобів інтернет- порталів з точки зору міжкультурної комуні- кації. Формування міжкультурної комунікації насамперед передбачає врахування наступних трьох складових: етнопсихологічної, поведінко- вої і національно-культурної. На україномовні інформаційні матеріали дається взнаки вплив Радянського Союзу  з  його  політикою  заборон  і приховувань. Про секс з підлітками важко гово- рити відверто, певні факти все одно замовчують- ся. Роль жінки від малечку зводиться до «береги- ні сімейного затишку», роль чоловіка – до голови сім’ї. Відхилення від такої схеми вважається не- правильним, неприродним. Інформація на біль- шості порталів пронизана натяками на те, що від раннього сексу варто утриматися, велика кіль- кість партнерів – це погано. Національно-куль- турні уявлення серйозним чином  впливають  на надання медичної інформації, що напряму пов’язана зі станом здоров’я реципієнта.

Список літератури:
1. Боцман А.В. Структурно-семантичні та прагматичні особливості фармацевтичних текстів на матеріалі англомовних інструкцій до вживання лікарських препаратів : автореф. дис. канд. філол. наук. Київський національний ун-т ім. Тараса Шевченка. Київ, 2006. 20 с.
2. Вострова С.В. Лінгвокогнітивні та комунікативно-прагматичні особливості сучасного англомовного медич- ного дискурсу (на матеріалі медичних текстів з проблематики ВІЛ/СНІДу) : автореф. дис. канд. філол. наук : спец. 10.02.04. Київ, 2003. 20 с.
3. Гавриш   М.М.   Переклад   як   різновид   міжкультурної   комунікації   (деякі   аспекти    проблеми).   URL: https://ir.kneu.edu.ua/bitstream/handle/2010/8360/36-41.pdf?sequence=1&isAllowed=y 39-40
4. Гузикова М.О., Феофанова П.Ю. Основы теории межкультурной коммуникации : учеб. пособие; М-во образо- вания и науки Рос. Федерации, Урал. федер. ун-т. Екатеринбург : изд-во Урал. ун-та, 2015. 124 с.
5. Приймаю рішення свідомо. URL: http://knowledge.org.ua/wp-content/uploads/2018/07/pryimau-rishennia- svidomo.pdf
6. Рівне вечірнє. Контрацепція і підлітки. URL: https://rivnepost.rv.ua/news/kontratseptsiya-i-pidlitki
7. Смиковська К. Відтворення етноспецифічних елементів у романі С. Ларссона «Дівчина, що гралася з вог- нем», 104 с.
8. Український медичний часопис. Актуальні питання клінічної практики. URL: https://www.umj.com.ua/ article/105789/zdorov-ya-zhinki-zaporuka-zdorov-ya-natsiyi
9. Хацер Г.О. Особливості перекладу термінологічної лексики на прикладі текстів медичного спрямування.
Філологічні науки. 2013. Книга 3. С. 151.
10. Центр медичної допомоги підліткам та молоді «Клініка, дружня до молоді». URL: https://ohmatdyt.com.ua/ klinika-druzhnya-do-molodi/
11. Galinski C. Terminology and specialized communication. The international conference on “Professional Communications and knowledge Transfer”. Vienna, 1998. Vol. 1. 1998. P. 117–131.
12. Teenslive. Найкраще про взаємини та кохання. В реальному часі. URL: https://teenslive.info/ua/
References:
1. Botsman, А.V. (2006). Structural-semantic and pragmatic features of pharmaceutical texts (on the material of English-speaking instructions for the use of medicines (Cand. of philology thesis). Kyiv National University of Taras Shevchenko. Kyiv, p. 20.
2. Vostrova, S.V. (2003). Linhvo-kohnityvni ta komunikatyvno-prahmatychni osoblyvosti suchasnoho anhlomovnoho medychnoho dyskursu (na materialah medychnyh tekstiv z problematyky VIL/SNIDU) [Linguistic, congnitive, communicative and pragamtic features of the modern English discourse (based on medical texts on HIV/AIDS)] (PhD Thesis), Kyiv.
3. Havrysh, M.M. Pereklad yak riznovyd mizhkulturnoi komunikatsii (deyaki aspekty problemy) [Translation as     a variation of intercultural communication (some aspects of the problem)]. Available at: https://ir.kneu.edu.ua/ bitstream/handle/2010/8360/36-41.pdf?sequence=1&isAllowed=y
4. Huzykova, M.O., & Feofanova, P.Y. (2015). Osnovy teorii mezhkulturnoi kommunikatsii [The fundamentals of the theory of intercultural communication]. M-vo obrazovaniya i nauki Ros. Federatsyi. Yekatirinburh : izd-vo Ural. un-ta. Yekatirinburh: Ural University, p. 124.
5. Pryimayu rishennia svidomo [Making a decision consciously]. Available at: http://knowledge.org.ua/wp-content/ uploads/2018/07/pryimau-rishennia-svidomo.pdf

6. Rivne vechirnie. Kontraceptsiya i pidlitky [Contraception and teenagers]. Available at: https://rivnepost.rv.ua/ news/kontratseptsiya-i-pidlitki
7. Smykovska K. Vidtvorennia etnospetsyfichnyh elementiv u romani S. Larssona “Divchyna, scho hralasia z vohnem”
[The reproduction of etnospecific elements in the S. Larsson’s novel “The Girl Who Played with Fire”].
8. Ukrainskyi medychnyi chasopys. Aktualni pytannia klinichnoi praktyky [Ukrainian medical journal. Topical Matters of Clinical Practice]. Available at: https://www.umj.com.ua/article/105789/zdorov-ya-zhinki-zaporuka- zdorov-ya-natsiyi
9. Khatser, H.O. (2013). Osoblyvosti perekladu terminilohichnoi leksyky na prykladi tekstiv medychnoho spriamuvannia [The Features of Terminological Lexics Translation on the Example of Medical Texts]. Filolohichni nauky [Philological Science], vol. 3, p. 151.
10. Tsentr medychnoi dopomohy pidlitkam ta molodi “Klinika, druzhna do molodi” [Centre of Medical Aid for Teenagers and Youth “Youth-Friendly Clinic”]. Available at: https://ohmatdyt.com.ua/klinika-druzhnya-do-molodi/
11. Galinski, C. (1998). Terminology and specialized communication. The international conference on “Professional Communications and knowledge Transfer”. Vienna, vol. 1, pp. 117–131.
12. Teenslive. Naikrasche pro vzayemyny ta kohannia. V realnomu chasi [Teenslive. The Best about Relationships and Love. At the Moment]. Available at: https://teenslive.info/ua/





Povorozniuk Roksolana, Misiura Oleksandra
Taras Shevchenko National University of Kyiv
FEATURES OF REPRESENTATION OF MEDICAL INFORMATION IN THE SPHERE OF CONTRACEPTION. UKRAINIAN PARADIGM
Summary. The article covers the features of the representation of medical information in the field of contra- ception. The Ukrainian paradigm is studied. Lexical, grammatical, and stylistic features of Ukrainian medical texts are analyzed, basing on the material of the “Clinic, friendly to youth” project, the “Making the decision consciously” booklet, the “Teenslive” and “Sexinforia” portals, the article “Contraception and teenagers” and Ukrainian medical journal. Medical terms are also analyzed in terms of intercultural communication. Atten- tion is paid to language stereotypes, norms of behavior, communication, established models of perception and evaluations of objects and phenomena, socially normalized habits and traditions. the level of terminology of medical information texts is also analyzed in the article. Medical discourse is characterized by the widespread use of terminology. Relatively recently, it has partially changed its focus; now attention is paid to functionality, texts should be perceived by both people with medical education and people without education. It was believed that the norms of medical texts are stable, but they clearly show their variability depending on the situation. As far as terminology is concerned, the author always resorts to an additional explanation or a descriptive clarification. Deontic modality can be traced in the material, as the authors use direct addressing, vocabulary that influences a recipient emotionally, inclining him to certain actions. It can also be noticed that both in the case of addressing children and adults, simplified vocabulary is used, understanding, even compassion take place. This, in turn, brings the person of the doctor (author) closer to the patient (recipient – parents/teenag- ers). From the point of view of intercultural communication, the influence of the Soviet Union with its policy of prohibitions on the information materials is evident. It is difficult to speak frankly with teenagers about sex, certain facts are still concealed or ignored. The role of a woman from an early age is reduced to the “guardian of the hearth and a loving home”, the role of a man – to the head of the family. Any deviations from such a scheme are considered incorrect, unnatural.
Keywords: contraception, teenagers, intercultural communication, medical texts, terminology.
