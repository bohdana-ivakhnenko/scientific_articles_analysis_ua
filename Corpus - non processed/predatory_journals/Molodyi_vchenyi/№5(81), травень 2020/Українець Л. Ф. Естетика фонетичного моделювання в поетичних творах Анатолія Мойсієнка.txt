«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-12 УДК 811.161.2+81’342/344]+38



Українець Л.Ф.
Полтавський національний педагогічний університет
імені В.Г. Короленка

  ЕСТЕТИКА ФОНЕТИЧНОГО  МОДЕЛЮВАННЯ В ПОЕТИЧНИХ ТВОРАХ АНАТОЛІЯ МОЙСІЄНКА
Анотація. Стаття присвячена естетиці фонетичного моделювання в поетичних творах Анатолія Кирило- вича Мойсієнка – талановитого українського поета, знаного лінгвіста, відомого перекладача-літературо- знавця. Авторська субстанціонально-цільова організація мовної картини світу у ліричних віршах є на- слідком скрупульозного добору зображально-виражальних засобів, естетична тональність яких корелює не лише з традиційними моделями поетичних формул, але й із суто оказіональними модифікаціями ба- зових вербальних одиниць. Комплексний аналіз асоціативно-образних функцій звукового тла з погляду авторської інтерпретації як емоційної домінанти національної архітектоніки поетичної мови має принци- пове значення для об’єктивації перспектив теоретичного осмислення конотаційних параметрів вокальних і консонантних сегментів у сприйнятті художньо змодельованої інформації.
Ключові слова: поетична мова Анатолія Мойсієнка, образ автора, естетична конотація, звуковий континуум, вокальні одиниці, консонанти, український поетичний дискурс.

Постановка проблеми. Загальноприйня- тим у лінгвістиці  є визначення поетичної
мови як системи «мовно-виражальних засобів, орієнтованих на досягнення ефекту високого стилю, незвичного для буденного спілкування» [10, с. 500]. Природно, що вербальні одиниці, ви- користані в такому художньому типі мовлення, завжди стилістично марковані, оскільки мають на меті змоделювати концептуальний простір поетичного дискурсу за законами краси й гармо- нії (О. Потебня, Р. Барт [R. Bart], В. Виноградов, С. Єрмоленко, В. Калашник, І.  Качуровський, В. Коптілов, О. Маленко, Л. Мацько, І. Чередни- ченко та ін.). Відтак авторська конкретно-чуттєва візуалізація у творах є наслідком скрупульоз- ного добору зображально-виражальних засобів, естетична  тональність  яких   корелює   не лише

з традиційними моделями поетичних формул, але й із суто оказіональними модифікаціями одиниць основних (фонологічного, лексико-семантичного, морфологічного, синтаксичного) та проміжних (морфонологічного, словотвірного, фразеологіч- ного) мовних рівнів. Головне, щоб такі вербальні неологічні конструкції були яскравими, формува- ли особливий естетичний зміст, який «витворює специфічне враження, породжує стан духовного піднесення» [17, с. 542]. Отже, цілком логічно, що український поетичний дискурс, забезпечую- чи потреби соціуму в красі слова, за яким – злет почуттів і високість помислів, детермінує есте- тичну, а відтак і емоційну функцію мови, які, од- нак, завжди гармонізовані третьою, засадничою функцією – експресивною. Експресивна функція, як жодна інша, віддзеркалює «образ автора», ста-


© Українець Л.Ф., 2020

ючи чи не найпоказовішим засобом реалізації його інтелектуально-художнього потенціалу, тоді як суб'єктивно окреслений текст набуває статусу важливого фрагмента естетичного пізнання світу. Органічна матеріалізація цих облігаторних функцій у ліриці Анатолія Кириловича Мойсієн- ка – талановитого автора численних поетичних збірок − «Сонети і верлібри» (1986), «Приємлю» (1986), «Шахопоезія» (1997), «Сім струн» (1998),
«Віче мечів» (1999), «Нові поезії» (2000), «Спалені камені» (2003), «Мене любов’ю засвітили скрип- ки» (2006), «Вибране» (2006), «З чернігівських садів: Нові сонети і верлібри» (2008), знаного лінгвіста, доктора філологічних наук, відомого перекладача-літературознавця − ілюструє без- межні можливості загальнонародної мови про- ходити естетичну трансформацію, екстраполю- ючи динаміку інтелектуального текстотворення в площину експресивно довершеного художнього образу. Тому цілком природно, що навіть маститі критики, сучасні дослідники українського пое- тичного дискурсу, зауважували: «Анатолій Мой- сієнко володіє даром семантичного стимулюван- ня слова, уміє необразне слово <…> перетворити в слово образне, полісемантичне» [11, с. 4].
   Аналіз останніх досліджень і публікацій. Світла творча радість, употужнена беззастереж- ною щирістю, справжнім людським теплом, − це традиційна парадигма поетичного світу Анатолія Кириловича Мойсієнка, яку він мудро вибудовує власною мовотворчістю й  щедро  дарує  читачам. І саме тому вже не одне десятиліття емоційно-ес- тетична привабливість мовної картини світу цього самобутнього Майстра, що невтомно дбає про онов- лене, вишукане українське Слово, залишається предметом пильної уваги лінгвістів та літературо- знавців, які намагаються розгадати силу вербаль- ного знака, що утаємничує сакральність духовного одкровення митця в кожному поетичному рядку. Так, оригінальність мистецького почерку як ви- значальну рису ідіостилю Анатолія Кириловича Мойсієнка системно досліджували В. Калашник [13, с. 65−69], Н. Бойко [6, с. 118−127], М. Зимомря
[12, с. 42−45], О. Андріяш [1, с. 211−216], Т. Рудюк
[20, с. 52−54], В. Кузьменко [16, с. 579–586], О. Че-
ревченко [24, с. 128−133]; образно-тематичні до- мінанти пейзажної лірики проаналізували В. Ас- карова [2, с. 51−55], Н. Науменко [19, с. 70−78]; неологічні особливості поезій, написані А. К. Мойсі- єнком у кінці ХХ на початку ХХІ ст., ґрунтовно сха- рактеризували в руслі індивідуально-авторської номінації Г. Вокальчук, Є. Вокальчук [8, с. 21−25]; образно-інтелектуальний потенціал лексичного багатства в лінгвопоетичному вимірі (зосібна мо- делювання в художньому дискурсі яскравих мета- фор, порівнянь як засіб формування аксіологічного значення, конотаційно мотивованих онімів, лекси- ки субстратного й адстратного походження тощо) спостерігали А. Білозуб [5, с. 181−184], О. Васи- лишин, І. Фарина [7, с. 183−187], О. Гарачковська [9, с. 19−21], В. Капуста [14, с. 40−44], Л. Кравець
[15, с. 26−29], О. Мацько [18, с. 44−47], Х. Сторожук
[21, с. 4−10], В. Філінюк [22, с. 409−414], І. Хлистун
[23, с. 31−36] та ін.
   Виділення не вирішених раніше частин загальної проблеми. Організація поетичного мовлення Анатолія Кириловича Мойсієнка чи не відразу привертає увагу асоціативністю звукової

архітектоніки, підпорядкованої естетичним прин- ципам, адже авторові завжди був підвладний та- лант наповнювати «звичайне слово енергією са- мовідкриття, образного самоздійснення шляхом зрощення з іншими словами завдяки ритму, ме- тру, фоніці…» [11, с. 4]. Природно, що в евфонічно гармонізованій структурі віршів митця сучасні українські дослідники (Т. Беценко, В. Берковець) прагнули виявити не лише семантико-стилістич- ні можливості вокальних та консонантних оди- ниць мови, але й сутність закону звукової гармо- нії поетичного тексту [4, с. 25], характеризуючи фонетичний континуум навіть на засадах звуко- символізму [3, с. 35−38]. І це логічно, адже асоціа- тивно-естетична інформація композиційно-звуко- вого рівня поетичної мови Анатолія Кириловича Мойсієнка настільки глибока й багатогранна, що потребує системного теоретичного аналізу як під- ґрунтя для окреслення реальних і потенційних змістових парадигм поетичного моделювання ес- тетичної інформації. З огляду на це актуальним видається дослідження звукового континууму для оприявлення мотивації авторської інтенції, що детермінує нові прагматично-змістові орієнтири осмислення категорій естетики в руслі конотацій- них перспектив української поетичної мови.
   Мета статті. Оскільки в основі сучасних фоно- стилістичних спостережень українського поетично- го дискурсу домінує антропоцентричний принцип, тому метою нашого аналізу було схарактеризувати в поетичних творах Анатолія Кириловича Мойсієн- ка конотаційні пріоритети моделювання естетики звукового ладу не лише як лінгвістичну категорію, але і як феномен «мовно-естетичної індивідуально- авторської майстерності митця» [4, с. 31].
   Виклад основного матеріалу. Естетика вербальних одиниць у площині українського по- етичного мовлення є, по суті, канонічним кри- терієм досконалості художнього відображення явищ об’єктивної дійсності. У  поетичній  мові  А. К. Мойсієнка акустичні сегменти вербального континууму конотаційно адекватні мовній стра- тегії митця, тому естетизоване завдяки звуковій архітектоніці слово стає емоційною домінантою, розширюючи водночас потенційні можливості во- кально-консонантної його форми, що «по-перше, допомагає передати красу емоцій і думок, вира- жених за допомогою мистецтва слова, по-друге,
<...> є естетичним явищем як фізична реальність і, по-третє, <...> виступає джерелом естетичних відчуттів у читача художнього твору» [25, с. 18].
   Комплексний аналіз асоціативно-образних функцій звукового тла віршованого  мовлення А. К. Мойсієнка з погляду авторської інтерпрета- ції виявив стилістично мотивоване генерування поетичного тексту шляхом добору слів з евфоніч- ною концентрацією вокальних одиниць:
Стеле мороком… Мерехт марноти лише… Поміж шерехів голос шукаю твій… Де ти?
(«І кватирка не стишить уже ні жалів, ні плачу…»). У поетичному мовленні однозвучні лексеми тяжіють одна до одної, а вокальні та консонант- ні одиниці стають носіями потенційного асоціа- тивно-образного, а точніше конотативного, зна- чення, «що містить інформацію про експресивну силу та оцінну вартість даного знака, а також емоції та волевиявлення, що супроводжують
його використання» [17, с. 366].

   Серед вишуканих асонансів у ліричних тво- рах А.К. Мойсієнка привертає увагу акцентова- не й неакцентоване суголосся [и] як асоціативна модель передовсім онтологічної сутності природ- ного звучання, коріння якого – в історичних тра- диціях формування фонетичної структури укра- їнських лексичних одиниць:
І наснишся мені,
І привидишся всоте мені
В тишині… («Гей, на синьому небі»).
   І хоча цей високочастотний напружений голо- сний менш схильний моделювати виразні асоці- ативно-конотативні мікро- чи макросеми, тобто брати участь у звукосмисловій композиції, однак для Анатолія Кириловича Мойсієнка фоносе- мантична трансформація такої [и]-тональності є стилістичним маркером, що здатний поглибити смислові вектори справді витонченої поліфоніч- ної лірики, генералізуючи своєрідну задумли- вість та естетику душевних переживань:
Крильми не злине птаха, і крильми
Не злине пісня,
що знімили ми («Не в квітні ми»).
   Конотаційний потенціал цього функційно активного вокального сегмента традиційно ма- ніфестує вербальні структури в контексті ста- тичних і динамічних вимірів явищ об’єктивної дійсності, набуваючи статусу фоностилістичної домінанти творчого задуму митця.
   Рушієм універсалізації звукових образів по- етичного полотна є один із найактивніших тек- стотвірних експонентів – лабіалізований голо- сний [о], диференційні та інтегральні ознаки якого авторський досвід часто трансформує як інтенційну сему ʻкругла формаʼ:
Стоїть доля в степу
З голосними, як тронка, очима
(«Гей, на синьому небі»).
Золотолистим плагіатом Постала перед моїми очима
   Цьогорічна осінь («Перед картиною Левітана»). У концептуальному просторі художнього тек- сту повторюваний [о] формує − зосібна завдяки асоціаціям алографних пропозицій − зорову ко- нотацію, поглиблюючи цим семантичні пріори-
тети лейтмотивних номенів: У зойку пташинім,
Мов у горошині, Виокруглено Печаль Бездомну,
Безрідну («У зойку пташинім»).
   Фонетична конотація, породжена таким ви- шуканим асонансом, експліцитно сприяє інтелек- туальному проникненню в суть концептуальних слів-образів (очі, виокруглено, горошина), розширю- ючи не лише змістові, але й емоційно-експресивні параметри одиниць лексико-семантичного рівня. І все ж маркування поетичного дискурсу лабіальною [о]-тональністю – це передовсім яскрава характе- ристика асоціативного мислення, що відображає риси мовної картини світу талановитого митця на засадах естетичної гармонії й віддзеркалює його прагнення наповнити вірш музикальною стихією:
Осонне небо, і осонна рань,
Осонна даль з габою голубою…
(«Мене любов'ю засвітили скрипки»).

О, так осонно соняхи цвітуть,
І так багато світла, мов на свято
                («О, так осонно соняхи цвітуть»). Для вдумливого й емоційно чутливого лірика А.К. Мойсієнка асоціативна конкретність звукопи- су є своєрідним камертоном, яким він непомітно налаштовує читача на розуміння поліфонії голо- сів природи, відлуння яких у поетичних зразках заворожує художньою досконалістю й красою лінг- вістичної реалізації перлокутивного ефекту звуко- вої архітектоніки. Саме артикуляційно-акустичні стандарти вокальних одиниць заднього ряду з різ- ним ступенем напруження [о] та [у] наповнюють ліричні полотна цього талановитого художника слова асоціативно змодельованими звуковідтворю- вальними та звуконаслідувальними елементами, за якими – естетика згуків природи, що акустично ототожнюється зі смисловою та емоційною тональ- ністю суб’єктивно окресленого поетичного дискурсу:
Відкукукала зо[оу]зуля, Відзо[оу]зулила ку-ку… Те ку-ку – неначе куля
У терновому вінку («Відкукукала зозуля»).
   Апперцепційна актуалізація лабіалізованого [у] в контексті послідовного застосування антро- поцентричного, або психологічного, принципу текстотворення суголосна емоційній модальнос- ті, що розлого демонструє елегійно-мрійливий або сумовито-журливий настрій автора як функ- цію звукосмислової композиції ліричної поезії.
   У поетичній мові А.К. Мойсієнка конотаційну закономірність акустичного орнаментування пое- зій демонструє активне залучення звуковідтворен- ня (звуконаслідування) − художню актуалізацію семантико-прагматичних перспектив гармонійної єдності голосного [у] із шиплячими приголосними:
– Шу-шу, − їм комиші здаля шумлять,
– Зблизька пирій їм шелестить шовково…
            («І годі сонцю вже їх тренувать»). Оскільки в українській фоностилістиці акустич-
на характеристика шиплячих консонантів, на від- міну від артикуляційної, актуалізована в площині іманентно-істотних ознак, що орієнтують на доміну- вання естетичного сприйняття, то саме специфічний турбулентний шум [ш], [ш’] визначає семантичні й прагматичні нашарування  як  структурно-змісто- ві компоненти тональності поетичного твору. Тому навіть у паліндромному варіанті сонета шипляча акустика генералізує не скільки емоційно-смислові концепти тексту, стільки звукову модель конкрет- ного фрагмента мовної картини світу: У тон шип- шин бубниш пишноту… («А коло тіні − толока»).
   Із погляду естетики слова вартими уваги є фонетичні експресеми, в основу яких покладено звуконаслідувальні конотації природних явищ на ґрунті алітерації глухого приголосного [к]:
Коні-гривані –
блискавки!
Коні булані –
лиск!
Коні в небі висянім <…> Котять втому коліс… Коні –
баскі й кипучі!
Коні – крізь пилу чад
Світлу проносять звучність («Коні»).
   У вербальній площині поетичного дискурсу ХХІ ст. конотаційні властивості такої алітерації

частіше знаходяться за межами творення семан- тико-прагматичного, зосібна естетичного, ефек- ту, однак поетові вдалося створити художньо досконалий асоціативний феномен аудіальної конотації − світлу звучність стукоту копит. Створена за принципом карбованого звучання слова та ритму зі збереженням фоносемантич- них пріоритетів символіки, така поетична мова позиціонує інтелектуально-емоційну образність твердої [к]-тональності як лінгвостилістичний параметр естетичної інтерпретації процесуаль- них фрагментів об’єктивної дійсності. Здатність твердого приголосного [к] породжувати такі звуконаслідувальні асоціації репрезентує в по- етичній мові ХХІ ст. когнітивне підґрунтя автор- ського лінгвокреативного мислення, а також

психологічно мотивований характер реконструк- ції фрагмента мовної картини світу за законами естетики слухової імпресії.
   Висновки і пропозиції. Виявлення в поетич- ному дискурсі Анатолія Кириловича Мойсієнка механізмів моделювання естетичного ефекту фо- нетичними одиницями доповнить концептуаль- ну схему сприйняття української поетичної мови ХХІ ст. новими відомостями про ускладнення ес- тетичного образу об’єктивної дійсності імпліцит- ними компонентами, що позиціонують конота- ційно-стильовий синкретизм авторських інтенцій і мають принципове значення для теоретичного осмислення ролі конотаційних параметрів во- кальних і консонантних сегментів в еволюційній динаміці художньо змодельованої інформації.

Список літератури:
1. Андріяш О. Ідіостиль Анатолія Мойсієнка. Вісник Київського славістичного університету. Серія «Філоло- гія». 2008. Вип. 37. С. 211−216.
2. Аскарова В. Пейзажна лірика А. Мойсієнка: образно-тематичні домінанти. Наукові записки. Серія «Фі- лологічні науки» (мовознавство) / Кіровоградський держ. пед. ун-т. ім. В. Винниченка. Кіровоград, 2013. Вип. 117. С. 51–55.
3. Берковець В. Звукосимволізм у поезії Анатолія Мойсієнка. Наукові записки. Серія «Філологічні науки» (мо- вознавство) / Кіровоградський держ. пед. ун-т. ім. В. Винниченка. Кіровоград, 2013. Вип. 117. С. 35–38.
4. Беценко Т. Закон звукової гармонії поетичного тексту. Українське мовознавство. 2015. Вип. 45/1. С. 25−32.
5. Білозуб А. Метафора у художньо-поетичному мовленні Анатолія Мойсієнка. Лінгвістичні студії. Збірник наук. праць. Донецьк, 2006. Вип. 14. С. 181−184.
6. Бойко Н. «У точності науки яке мистецтво і натхнення є!» (Анатолій Мойсієнко. Мова як світ світів. Поетика текстових структур). Українська мова. 2010. № 2. С. 118−127.
7. Василишин О., Фарина І. Леза слів, котрі входять у свідомість. Літературний Чернігів. 2017. № 4. С. 183−187.
8. Вокальчук Г., Вокальчук Є. Неологія Анатолія Мойсієнка на тлі словотворчої практики поетів ХХ–ХХІ століть. Наукові записки. Серія «Філологічні науки» (мовознавство) / Кіровоградський держ. пед. ун-т. ім. В. Винни- ченка. Кіровоград, 2013. Вип. 117. С. 21–25.
9. Гарачковська О. Сатирична шахопоезія Анатолія Мойсієнка. Науковий вісник Міжнародного гуманітарно- го ун-ту. Серія «Філологія». 2015. № 15. Т. 1. С. 19–21.
10. Єрмоленко C. Я. Поетична мова. Українська мова: Енциклопедія / Редкол.: Русанівський В. М. (співголо- ва), Тараненко О. О. (співголова), М. П. Зяблюк та ін. 2-ге вид., випр. і доп. Київ: Вид-во «Укр. енцикл.»   ім. М. П. Бажана, 2004. С. 500−501.
11. Жулинський М. Г. Дух, що єднається зі світом інших. Мойсієнко А.К. Вибране: Поезії і переклади / Перед- мова акад. М. Г. Жулинського. Київ : Фенікс, 2006. С. 3−9.
12. Зимомря М. Сонце при калині, або Слово про Анатолія Мойсієнка. Соборність. 2003. Ч. 2. С. 42−45.
13. Калашник В. С. Мовна особистість митця в індивідуально-авторській поетичній картині світу (спостереження над лірикою А. Мойсієнка). Світ мови: поетика текстових структур. Київ, Дрогобич : Посвіт, 2009. С. 65–69.
14. Капуста В. Шахівниця, коронована словом. Проблеміст України. 2009. №1. С. 40−44.
15. Кравець Л. Інтелектуалізація української поетичної метафори. Наукові записки. Серія «Філологічні науки» (мовознавство) / Кіровоградський держ. пед. ун-т. ім. В. Винниченка. Кіровоград, 2013. Вип. 117. С. 26–29.
16. Кузьменко В. І. Обличчям до сонця: традиції модерну і модерн традицій як джерела поетики Анатолія Мойсі- єнка. У всесвіті слова: літературно-критичні студії / Кузьменко В. І. Київ : Друге дихання, 2018. С. 579–586.
17. Літературознавчий словник-довідник / за ред. Р.Т. Гром’яка, Ю.І. Коваліва, В.І. Теремка. Київ : ВЦ «Акаде- мія», 2007. 752 с.
18. Мацько О. Семантико-стилістичні особливості порівнянь у поезіях Анатолія Мойсієнка. Наукові записки. Серія «Філологічні науки» (мовознавство) / Кіровоградський держ. пед. ун-т. ім. В. Винниченка. Кіровоград, 2013. Вип. 117. С. 44–47.
19. Науменко Н. Вітражі та пейзажі Анатолія Мойсієнка. Українська мова й література в середніх школах, ліцеях та колегіумах. 2008. № 6. С. 70−78.
20. Рудюк Т. В. Епітетне слово в системі поетичного тексту Анатолія Мойсієнка. Science and Education a New Dimension. Philology, V (36). Budapest : www. http://seanewdim.com, 2017. Issue 136. С. 52−54.
21. Сторожук Х. Українська лексика субстратного й адстратного походження в поетичному мовленні Анатолія Мойсієнка. Мова та історія. Зб. наук. праць. 2014. Вип. 344. С. 4−10.
22. Філінюк В. Лінгвопоетика оказіоналізмів у творах Анатолія Мойсієнка. Українське мовознавство. 2015. Вип. 45/1. С. 409–414.
23. Хлистун І.В. Онімна лексика в поетичній мові Анатолія Мойсієнка. Українське мовознавство : Міжвідом- чий науковий збірник. Вип. 43/1 / відп. ред. А.К. Мойсієнко. Харків, 2013. С. 31–36.
24. Черевченко О. Оригінальний світ поета (спостереження над поетичним ідіостилем Анатолія Мойсієнка).
Українська мова. 2008. № 2. С. 128−133.
25. Шиприкевич В.В. Питання фоностилістики. Київ : Вид-во Київського університету, 1972. 88 с.
26. Ярмолінська М. Евфонія звукописної поезії сучасного бароко Анатолія Мойсієнка. Милозвучність поетичної мови. Тарас Шевченко. Павло Тичина. Олексій Довгий. Дмитро Чистяк / Ярмолінська М. Київ : Аратта, 2018. С. 38–49.
Джерела:
1. Мойсієнко А.К. Вибране: Поезії і переклади / Передмова акад. М.Г. Жулинського. Київ : Фенікс, 2006. 528 с.

References:
1. Andriyash O. Idiostylʹ Anatoliia Moisiienka. Visnyk Kyyivsʹkoho slavistychnoho universytetu [Anatolii Moisiienko's idiostyle]. Seriya «Filolohiya». 2008. Vyp. 37. P. 211−216.
2. Askarova V. Peyzazhna liryka A. Moisiienka: obrazno-tematychni dominanty [Landscape poems by A. Moisiienko: figurative and thematic dominants]. Naukovi zapysky. Seriya «Filolohichni nauky» (movoznavstvo) / Kirovohradsʹkyy derzh. ped. un-t. im. V. Vynnychenka. Kirovohrad, 2013. Vyp. 117. P. 51–55.
3. Berkovetsʹ V. Zvukosymvolizm u poeziyi Anatoliia Moisiienka [Sound symbolism in Anatolii Moisiienko's poetry]. Naukovi zapysky. Seriya «Filolohichni nauky»  (movoznavstvo)  /  Kirovohradsʹkyy  derzh.  ped.  un-t im. V. Vynnychenka. Kirovohrad, 2013. Vyp. 117. P. 35–38.
4. Betsenko T. Zakon zvukovoyi harmoniyi poetychnoho tekstu [The law of sound harmony of the poetic text]. Ukrayinsʹke movoznavstvo. 2015. Vyp. 45/1. P. 25−32.
5. Bilozub A. Metafora u khudozhnʹo-poetychnomu movlenni Anatoliia Moisiienka [Metaphor in Anatolii Moisiienko's artistic and poetic speech]. Lingvistychni studiyi. Zbirnyk nauk. pratsʹ. Donetsʹk, 2006. Vyp. 14. P. 181−184.
6. Boyko N. «U tochnosti nauky yake mystetstvo i natkhnennya ye!» (Anatolii Moisiienko. Mova yak svit svitiv. Poetyka tekstovykh struktur) [«There is art and inspiration in the accuracy of science!» (Anatoly Moisiienko. Language as the world of worlds. Poetics of text structures)]. Ukrayinsʹka mova. 2010. № 2. P. 118−127.
7. Vasylyshyn O., Faryna I. Leza sliv, kotri vkhodyatʹ u svidomistʹ [Blades of words that enter the mind]. Literaturnyy Chernihiv. 2017. № 4. P. 183−187.
8. Vokalchuk G., Vokalchuk E. Neology of Anatoliy Moisiienko against the background of word-formation practice of poets of the XX-XXI centuries [Anatolii Moisiienko's neology against the background of word-formation practice of the XX-XXI century poets]. Naukovi zapysky. Seriya «Filolohichni nauky» (movoznavstvo) / Kirovohradsʹkyy derzh. ped. un-t. im. V. Vynnychenka. Kirovohrad, 2013. Vyp. 117. P. 21–25.
9. Harachkovsʹka O. Satyrychna shakhopoeziya Anatoliia Moisiienka [Anatolii Moisiienko's satirical chess poetry]. Naukovyy visnyk Mizhnarodnoho humanitarnoho un-tu. Seriya «Filolohiya», 2015. № 15. T. 1. P. 19–21.
10. Yermolenko C. YA. Poetychna mova. Ukrayinsʹka mova: Entsyklopediya [Poetic language. Ukrainian language: Encyclopedia] / Redkol.: Rusanivsʹkyy V. M. (spivholova), Taranenko O. O. (spivholova), M. P. Zyablyuk ta in. 2-he vyd., vypr. i dop. Kyyiv: Vyd-vo «Ukr. entsykl.» im. M. P. Bazhana, 2004. P. 500−501.
11. Zhulynsʹkyy M. H. Dukh, shcho yednayetʹsya zi svitom inshykh [The spirit that unites with the world of others]. Moisiienko A. K. Vybrane: Poeziyi i pereklady / Peredmova akad. M. H. Zhulynsʹkoho. Kyyiv: Feniks, 2006. P. 3−9.
12. Zymomrya M. Sontse pry kalyni, abo Slovo pro Anatoliia Moisiienka [The sun at a viburnum, or the Word about Anatolii Moisiienko]. Sobornistʹ. 2003. Ch. 2. P. 42−45.
13. Kalashnyk V. S. Movna osobystistʹ myttsya v indyvidualʹno-avtorsʹkiy poetychniy kartyni svitu (sposterezhennya nad lirykoyu A. Moisiienka) [The artist's linguistic personality in the individual author's poetic picture of the world (observation of A. Moisiienko's poetry)]. Svit movy: poetyka tekstovykh struktur. Kyyiv, Drohobych: Posvit, 2009. P. 65–69.
14. Kapusta V. Shakhivnytsya, koronovana slovom [Chessboard, crowned with a word]. Problemist Ukrayiny. 2009.
№ 1. P. 40−44.
15. Kravetsʹ L. Intelektualizatsiya ukrayinsʹkoyi poetychnoyi metafory [Intellectualization of Ukrainian poetic metaphor]. Naukovi zapysky. Seriya «Filolohichni nauky» (movoznavstvo) / Kirovohradsʹkyy derzh. ped. un-t  im. V. Vynnychenka. Kirovohrad, 2013. Vyp. 117. P. 26–29.
16. Kuzʹmenko V. I. Oblychchyam do sontsya: tradytsiyi modernu i modern tradytsiy yak dzherela poetyky Anatoliia Moisiienka [Face to the sun: the traditions of Art Nouveau and Art Nouveau traditions as a source of Anatolii Moisiienko's poetics]. U vsesviti slova: literaturno-krytychni studiyi / Kuzʹmenko V. I. Kyyiv: Druhe dykhannya, 2018. P. 579–586.
17. Literaturoznavchyy slovnyk-dovidnyk [Literary reference-dictionary] / za red. R.T. Hromʹyaka, YU.I. Kovaliva,
V.I. Teremka. Kyyiv: VTS «Akademiya», 2007. 752 s.
18. Matsʹko O. Semantyko-stylistychni osoblyvosti porivnyanʹ u poeziyakh Anatoliia Moisiienka [Semantic and stylistic features of similes in the poetry by Anatolii Moisiienko]. Naukovi zapysky. Seriya «Filolohichni nauky» (movoznavstvo) / Kirovohradsʹkyy derzh. ped. un-t. im. V. Vynnychenka. Kirovohrad, 2013. Vyp. 117. P. 44–47.
19. Naumenko N. Vitrazhi ta peyzazhi Anatoliia Moisiienka [Stained-glass windows and landscapes by Anatoly Moisiienko]. Ukrayinsʹka mova y literatura v serednikh shkolakh, litseyakh ta kolehiumakh. 2008. № 6. P. 70−78.
20. Rudyuk T. V. Epitetne slovo v systemi poetychnoho tekstu Anatoliia Moisiienka [Epithets in the system of Anatolii Moisiienko's poetic text]. Science and Education a New Dimension. Philology, V (36). Budapest : www. http://seanewdim.com, 2017. Issue 136. P. 52−54.
21. Storozhuk KH. Ukrayinsʹka leksyka substratnoho y adstratnoho pokhodzhennya v poetychnomu movlenni Anatoliia Moisiienka [Ukrainian vocabulary of substrate and abstract origin in Anatolii Moisiienko's poetic speech]. Mova ta istoriya. Zb. nauk. pratsʹ. 2014. Vyp. 344. P. 4−10.
22. Filinyuk V. Linhvopoetyka okazionalizmiv u tvorakh Anatoliia Moisiienka [Lingual poetics of occasionalisms in Anatolii Moisiienko's works]. Ukrayinsʹke movoznavstvo. 2015. Vyp. 45/1. P. 409–414.
23. Khlystun I. V. Onimna leksyka v poetychniy movi Anatoliia Moisiienka [Onym vocabulary in Anatolii Moisiienko's poetic writing]. Ukrayinsʹke movoznavstvo: Mizhvidomchyy naukovyy zbirnyk. Vyp. 43/1 / vidp. red.
A. K. Moysiyenko. Kharkiv, 2013. P. 31–36.
24. Cherevchenko O. Oryhinalʹnyy svit poeta (sposterezhennya nad poetychnym idiostylem Anatoliia Moisiienka) [The original world of the poet (observation of Anatolii Moisiienko's poetic idiosyncrasy)]. Ukrayinsʹka mova. 2008. № 2. P. 128−133.
25. Shiprikevich V.V. Questions of phonostylistics. Kyiv: Kyiv University Press, 1972. 88 pp. [Questions of phonostylistics. University Press, 1972. 88 pp.].
26. Yarmolinsʹka M. Evfoniya zvukopysnoyi poeziyi suchasnoho baroko Anatoliia Moisiienka [Euphony of sound poetry of Anatolii Moisiienko's modern baroque]. Mylozvuchnistʹ poetychnoyi movy. Taras Shevchenko. Pavlo Tychyna. Oleksiy Dovhyy. Dmytro Chystyak / Yarmolinsʹka M. Kyyiv: Aratta, 2018. P. 38–49.
Sources:
1. Moisienko A.K. Favorites: Poetry and translations / Preface by Acad. MG Zhulinsky. Kyiv: Phoenix, 2006. 528 p.





Ukrainets Liudmyla
Poltava V.G. Korolenko National Pedagogical University
AESTHETICS OF PHONETIC MODELING IN ANATOLII MOISIIENKO’S POETRY
Summary. The article deals with the problems of creating aesthetic connotation in Anatolii Moisiienko's po- etry, an honored linguist, Doctor of Letters, a well-known translator and a literary scholar, a talented author of numerous books of poems including Sonnets and Free Verses (1986), I Accept (1986), Chess Poetry (1997), Seven Strings (1998), The Meeting of Swords (1999), New Poems (2000), Burnt Stones (2003), I Was Blinded by Violins' Love (2006), Selected Writings (2006), From Chernihiv Gardens: New Sonnets and Free Verses (2008) etc. The topicality of such research stems from the absence of specialized works providing a comprehensive analysis of association– and image-bearing functions of the sound continuum from the point of view of the author's interpretation of phonetic units as an emotion-based dominant feature of the national architectonics of Ukrainian poetic language. Psychologically motivated phonetic devices play an exceptional role within the conceptual space of this author's poetic discourse that follows the laws of aesthetics, which turn poetic language into a sensual system for understanding deep mental structures. Aesthetically enhanced by sound architecton- ics, A. Moisiienko's writing becomes an emotionally charged dominant feature that broadens the potential of its vowel-consonant form. The aim of the article is to reveal whether there exist any connotational priorities that inform the author's choice of phonetic units when aesthetically modeling his poetic discourse and to identify which pragmatic and semantic features can be considered as defining elements of Ukrainian poetic language aestheticization. The verses from Selected writings poetry collection have been used as the research material. In this book of poetry, the author «channels his emotional experience and feelings into the world of aesthetics and invites us to be a part of this emotional dialogue» (M. Zhulynskyi). The tangible and sensual character   of visualization in the author's works is a result of his well-weighed choice of literary devices whose aesthetic tonality corresponds not only with traditional poetic form models but also with specifically occasional modifica- tions of linguistic units of the main (phonological, lexico-semantic, morphological, syntactic) and intermediate (morphonological, word-formation, phraseological) levels.
Keywords: Anatolii Moisiienko's poetic language, the author's image, aesthetic connotation, sound continuum, vowel units, consonants, Ukrainian poetic discourse.

