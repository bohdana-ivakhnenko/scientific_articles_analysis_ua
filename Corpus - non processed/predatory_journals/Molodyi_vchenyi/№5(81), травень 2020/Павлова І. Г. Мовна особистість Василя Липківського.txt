«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-6 УДК 81.261.7



Павлова І.Г.
Полтавський національний педагогічний університет
імені В.Г. Короленка

МОВНА ОСОБИСТІСТЬ ВАСИЛЯ ЛИПКІВСЬКОГО: З БОГОМ У ДУШІ,
З УКРАЇНОЮ В СЕРЦІ, З ЦЕРКОВНОЮ АВТОКЕФАЛІЄЮ В ПЕРЕКОНАННЯХ
Анотація. У пропонованій статті схарактеризована мовна особистість першого Митрополита Української Автокефальної Православної Церкви Василя Липківського; з’ясовані етапи формування мовної свідомос- ти священнослужителя, яка зумовлювала його мовну поведінку, зорієнтовану на впровадження укра- їнської мови в релігійно-церковну практику відродженої Української Церкви; висвітлені відомості про українофільство, що посутньо вплинуло на переконання й діяльність Митрополита на різних ділянках; закцентована увага на засадничих принципах відродженої церкви, суть яких полягала в рішучому від- окремленні від держави та максимальній аполітичності релігійної інституції; приділена увага аналізові реформаторської праці Василя Липківського під час національно-церковного руху в Україні на початку ХХ століття, а також важливій педагогічній та перекладацькій діяльності Отця-Митрополита; доведена елітарність його мовної особистости; вирізнені значущі мовні засоби проповідей Липківського, зокрема перифрази, метафори, епітети, слова-символи, розлогі стилістичні фігури, які виконують важливі тек- стотвірні функції й потверджують високий рівень мовної майстерности проповідника та вияскравлюють на історичному й релігійному тлі мовну картину світу Митрополита; схарактеризована роль Тараса Шев- ченка в національно-релігійному розвої України та його вплив на мовну свідомість Василя Липківського; до аналізу долучені спогади сучасників Митрополита, зокрема відомого діяча українського церковно-ви- звольного руху протопресвітера Демида Бурка, думки авторитетних майстрів слова, що засвідчують ви- няткове значення аналізованого доробку для історії й культури Української Держави.
Ключові слова: мовна особистість, мовна свідомість, українофільство, Митрополит Василь Липківський, Українська Автокефальна Православна Церква, Софійський Собор, українська мова, Тарас Шевченко, незалежність, проповідь, перифраза, метафора, слово-символ, антитеза.

     Слава подвигу цього великого Ієрарха і патріота сяє своїм нетлінним світлом у нинішній пустелі нашого національного лихоліття, сяє і кличе нас до обов’язку, до
служіння вищій ідеї.
       Українське Православне Братство імені Митрополита Василя Липківського
       
Постановка	проблеми.	Дослідницьке поле сучасного мовознавства активно роз- ширюється новими вимірами наукового пошуку, сформованими на засадах антропоцентризму. Перспективним розділом науки про мову сьогод- ні є лінгвоперсонологія, зорієнтована на вивчен- ня мовної особистости в її вербально-семантич- ній, когнітивній та прагматичній репрезентації.


© Павлова І.Г., 2020

Лінгвоособистість Митрополита Василя Лип- ківського – унікальне явище духовного обширу України, зовнішні і внутрішні вияви якого по- требують спеціального аналізу.
   Аналіз останніх досліджень і публіка- цій. Особистість Василя Липківського досі була об’єктом  лише  тих  досліджень,  які  пов’язані  з   вивченням   національно-церковного    руху  в Україні початку ХХ століття та характеристи- кою педагогічної, громадської, проповідницької діяльности Першого Митрополита Української Автокефальної Православної Церкви, а також публіцистичних розвідок про життєвий  шлях  та роль Липківського в державо- й церковно- твірних процесах. Цінними для науковців є спо- гади онука Костянтина Липківського, учнів, од- нодумців, сучасників, матеріали автобіографії, епістолярна й науково-педагогічна спадщина, перевидана в незалежній Україні.
   Виділення не вирішених раніше частин загальної проблеми. Мовна особистість Пер- шого Митрополита Української Автокефальної Православної Церкви Василя Липківського поки що лінгвістично не обстежена, тому акту- альність пропонованого дослідження не викли- кає сумнівів.
   Мета статті. Обрана тема передбачає з’ясування природи мовної особистости Ми- трополита Василя Липківського, виявлення чинників, які впливали на зовнішні її прояви  та формували мовні спроможності священнос- лужителя, оприявнені в різностильових тек- стах, насамперед у проповідях.
   Виклад основного матеріалу. У ваговито- му старовинному фоліанті української минувши- ни вкарбовані особливі тексти-хранителі фактів неперервної боротьби великих предтеч за буття етносу й держави, за утвердження вічних за- гальнолюдських і релігійних стандартів, за роз- вій і непроминальність засадничих національно значущих категорій Мови, Освіти, Науки, Іс- торії, Культури, Книги, Церкви. Буквиці імен духовного пантеону Руси-України вправно виве- дені Божою правицею на помережаних рядками- стежками сторінках тисячолітніх розгадувань генетичного коду, шукань свого «Я» в центрі Єв- ропи між Добром і Злом. Вартий пошанування надзвичайно розлогий список відомих загалу по- важних особистостей з виваженими й загартова- ними соціально-політичними та релігійними пе- реконаннями, високим рівнем мовної свідомости й мовної стійкости. По-особливому благоговійно й зацікавлено кожний небайдужий до феномену українства поринає в його віросповідну історію. Сторінки сакрального світу скитів, гунів, сарма- тів, роксолянів, антів, словінів, християнських цінностей русинів, українців – як репрезентан- ти сутнісного тла ментального здоров’я нації,  що уможливлює повноцінний розвій усіх сфер   її експліцитного й імпліцитного виявів. Сучас- ні покоління українців ступають на новий кіль- кісно-якісний  щабель   світового   часопростору в круговерті глобалізаційних видозмін, суспіль- но-комунікативних і технологічних викликів, освітньо-наукових пошуків універсальних пара- дигм розвитку, інтегрування світових релігій, по- глиблення внутрішньоконфесійних конфліктів, а відтак активізації загрозливих для українсько-

го суспільства процесів секуляризації, з одного боку, і болючого уживлення хворих чужорідних клітин релігійного тіла з політичним татуюван- ням у духовно відмінне єство, з іншого. Та попри цивілізаційні й локальні пертурбації маркери українськости не тьмяніють на вікових аркушах книги нашої пам’яті, сповна зреалізовують свої функційні спроможності орієнтирів. Взоруємося на національних велетів духу, патріотизму, са- мопожертви, яким через роки забуття судилося стати тлумачами фактів, консультантами з на- ціонально-державних, релігійних і мовних питань ще не перегорнутих сторінок прийдешньої доби.
   Для  нелегкої  праці  на  початку  90-х  ро- ків у відроджену Україну повернувся разом із важливими матеріалами раніше заборонених джерел і виданими в діаспорі цінними книга- ми Василь Костянтинович Липківський – роз- стріляний комуністичним режимом «новітній Апостол і Мученик за Церкву Христову, за  нарід свій» [4, с. ІX], церковний реформатор, блискучий проповідник, який майстерно воло- дів усним і писемним словом, публіцист, пере- кладач, педагог, історик, автор підручників із біблійної та  церковної  історії,  основоположник і перший митрополит Української Автокефаль- ної Православної Церкви. Без перебільшення Великий Українець, полум’яні  казання  якого  й сьогодні линуть Руссю-Україною з Софійсько- го Собору нашої церковної автокефалії, мовної справедливости й державної незалежности. Його роль у розвиткові українського релігій- ного лінгвального обширу початку ХХ століття значуща й знакова. А рафінована мовна осо- бистість, формована в надскладних історичних умовах, – довершений взірець.
   Услід за генієм Великого Кобзаря, чиєму про- рочому Слову, пророслому 9 березня 1814 року  в «садку вишневому коло хати» в Моринцях (Ки- ївська губернія, нині Черкаська область), суди- лося окреслювати національні маршрути підро- сійській Україні, що «Молилася, турбувалась, / День і ніч не спала, / Малих діток доглядала, / Звичаю навчала, / … Що, колишучи, співала / Про свою недолю, / Що, співаючи, ридала, / Ви- глядала волю…» [10, с. 252–253], Господь благо- словляє стражденну землю 20 березня 1864 року в Попудні (Київська губернія, нині Черкаська область) Великим Митрополитом, якому призна- чає рятувати правічне духовне осердя «сплюн- дрованої» підкомуністичної України. «Не нову церкву для нашого народу ми утворюємо – ми відновлюємо ту рідну нашу церкву, за яку пред- ки наші страждали, за яку життя своє поклада- ли, могилами матір-Україну покривали», – наго- лошував митрополит у проповідях [4]. Духовна спорідненість із Тарасом Шевченком червоним кольором нашого генетичного коду вияскравлю- ватиметься щоразу потужніше в різних царинах діяльности Василя Липківського, а надто упро- довж короткотривалого періоду відродження ав- токефалії на зорі ХХ віку.
   Релігійне світосприймання майбутнього свя- щеннослужителя й педагога, державницька пози- ція й підмурівок його мовних уподобань витворю- валися в умовах «великоросійської центристської політики» [7, с. 91]. «Значна частина українських земель після сторіч державної й релігійної розі-

рваності була об’єднана, але не в суверенну й не- залежну національну державу, а в етнічно зне- особлену складову частину Російської імперії. Уніфікація та денаціоналізація Православної Церкви в Україні протягом ХІХ століття були різними аспектами єдиного державного процесу перетворення Церкви на універсальний центра- лізований механізм, який працював на зміцнен- ня абсолютизму в Російській імперії» [там само, с. 91] із заборонами Валуєвського циркуляра, Емського указу, із призначеннями в українські єпархії російських архієреїв, у який, попри утис- ки, міцно вкорінювалася українська національна ідея, поступово розриваючи зсередини фальшиві великоросійські підвалини. Сторінки педагогіч- ної історії в родині Василя Липківського почав гортати прадід, «дуже вчений “професор” … на- йнявся за вчителя в домашньому пансіоні в яко- гось польського магната, що жив на річці Богу… Це було коло половини 18-го віку» [4, с. ХІІ], історії священнослужіння й мовного хисту – дід Фотій з меншим братом від часу виконання ним обов’язків піддячого в одному з сіл на Поділлі. Дід протоптав онукові й дорогу до митрополичого пре- столу, коли за дорученням пан-отця «склав і ху- дожньо переписав звідомлення, і його ж самого, як проворного, сміливого хлопця, послали з цим звідомленням в Київ до митрополита» [там само, с. ХІІІ], який залишив хлопців «у хорі й канцеля- рії. Згодом митрополит, – розповідає, згадуючи про своє походження, Василь Липківський, – дав Фотію грамоту, щоб він шукав собі невісту з пара- фією і став там за священика. Він знайшов таку невісту коло Уманя, у с. Дмитрушках, одружився з нею і став там священиком. Їх син Костянтин   і був мій батько, що довго священствував на Ли- повеччині, як і я був зпочатку настоятелем у Ли- півці…» [там само, с. ХІІІ].
   Світ Божого Слова й молитовна атмосфера сім’ї священнослужителя сформували життьові пріоритети Василя Костянтиновича, що створи- ли передумови для переконливого продовження ним сімейних традицій і водночас осмисленого початку власної історії боротьби за вічні й ет- нічні цінності любови, Слова, справедливости, віри, волі спершу в Уманській бурсі (підготов-  чі класи духовної семінарії, або нижче  духо-  вне училище – І. П.) (1873–1879 рр.), пізніше     в Київській духовній семінарії (1879–1884 рр.), далі під час освітнього курсу в Київській духо- вній академії (1884–1889 рр.), що завершився присудженням Василеві Липківському як одно- му з найуспішніших студентів ученого ступеня кандидата богослов’я. Життєпис митрополита дає  вартісні,  хоч  і  надто  стислі,  відомості, що
«року 1890 призначений на законоучителя (за- коновчитель – учитель Закону Божого – І. П.) Черкаської прогімназії (прогімназія – непо- вний середній навчальний заклад у Російській імперії другої половини ХІХ – початку ХХ сто- ліття, що відповідав чотирьом молодшим кла- сам гімназії – І. П.); р. 1891-го, 20 жовтня, ви- свячений на священика; р. 1892-го переведений на настоятеля Липовецького собору і доглядача (інспектора) церковних шкіл. Року 1903-го при- значений на Завідувача (директора) Київською церковно-вчительською  школою,  але р.  1905-го
“за   українофільство”   усунений   з   цієї посади

і призначений на священика (настоятеля) до Солом’янської церкви, в  м.  Києві»  [там  само,  с. ХІ]. Праця законовчителя, яку цінував Ва- силь Липківський, уможливлювала навчання дітей не тільки основ християнської віри й жит- тя, але й популяризування неспотвореної історії української  Церкви.  Отриманий  педагогічний і управлінський досвід виявиться надзвичайно цінним для втілення українофільських пере- конань у церковну практику, для поширення українськоорієнтованого православного віро- вчення серед українського суспільства й утвер- дження національної ідеї як духовної основи життєдіяльности нації. Природу українофіль- ства, що, наголосимо, посутньо вплинуло на релігійно-церковні й мовні орієнтири Василя Липківського, ще 1881 року розлого презенту- вав Володимир Антонович, російський історик, обізнаний з  козацькими  рукописами,  твора- ми Тараса Шевченка, Пантелеймона Куліша тощо, археолог, етнограф, археограф, доктор наук, професор Київського університету, член- кореспондент Російської АН, автор концепції споконвічної української самобутности, який увів   у   науковий   обіг   термін  «Україна-Русь»:
«Под словом украинофилы мы понимаем тех уроженцев Южнорусского края, которые на- столько знакомы со своей родиной, что успели констатировать отличительные черты ее наро- донаселения; настолько развиты, что изложить могут и литературно свои убеждения; настолько любят свою родину и желают ее развития и пре- успеяния, что считали бы делом греховным умалчивать о ее особенностях и вытекающих из этих особенностей нуждах и потребностях; на- столько не исключительно поглощены заботой о личной карьере и благосостоянии, что, по мере возможности в законных рамках, готовы отстаи- вать свои убеждения, несмотря на предубежде- ния, которые обыкновенно встречают их мнения, и на последствия этих предубеждений. Убежде- ния украинофилов, основанные на возможном всестороннем изучении  своего  народа,  состоят в следующем: – Народонаселение Южнорус- ского края представляет ясно выделяющуюся этнографическую единицу, о тождественности которой с народонаселением великорусским, бе- лорусским, поволжским, новгородским, сибир- ским и т. п. можно утверждать только на осно- вании или грубой этнографической ошибки при совершенном незнании края, или в силу апри- орной, обязательно навязанной мысли, исхо- дящей не из реального факта, а из сферы сооб- ражений искусственных, кабинетно созданных на основании идеализированной космополи- тической утопии. … главные характеристичес- кие черты этой этнографической особенности … представляют довольно полную характеристику в  отношениях:  1)  антропологическом,  2) фило-
логическом, 3) психологическом и 4) культурно- историческом. … Украинофильство истекает не из моды, не из каприза, не из подражания кому бы то ни было, а из сознания факта действи- тельно существующего…» [1, с. 21].
   Липківський неодноразово наголошував на тому, що церква має «рішуче відокремитися від держави»,  бути  «максимально   аполітичною»  й стати справді українським «царством не від

світу цього». Найсприятливіші умови для реалі- зації задумів склалися впродовж 1917–1921 рр., коли розгорнувся національний церковно-ви- звольний рух за автокефалію Української Церк- ви. Українізація церковного життя ґрунтувалася на принципах соборноправности й демократи- зації. «Єдине вартісне – це ті діла, які людина встигне зробити, – нагадує герой одного з тво- рів Романа Іваничука, – поки вийде скорботної п’ятниці на свою Голгофу» [3]. Діяльна любов до України всіх, хто ступив на шлях великих змін, а з-поміж очільників Василь Липківський, про- являлася в конкретних справах, спрямованих на повернення Церкви до тих основ, які були закладені в ранньоапостольські часи  та  пері- од св. Митрополита Київського Петра Могили: переведення церковних служб на українську мову, переклад Святого Письма та богослуж- бових книг рідною мовою, українізація текстів треб, річного кола богослужінь, агіографії  тощо.
«Дуже важливим кроком у ствердженні нових свят Української Церкви, – наголошує, обстежу- ючи цей період, Ірина Преловська, – було вве- дення святкування роковин Тараса Шевченка, якого УАПЦ вважала пророком.  Вірші  Тара-  са Шевченка цитували під час засідань ВПЦР (Всеукраїнська Православна Церковна Рада, яку очолювали архієпископ Олексій Дородниць- кий і протоієрей Василь Липківський – І. П.), Соборах УАПЦ. Святкування роковин поета уві- йшло в практику автокефалістів: 10–11 березня 1920 року було урочисто відзначено роковини смерті поета, а також відправлено заупокійну службу. В обіжнику ВПЦР до  парафіяльних рад говориться, що на Літургії, присвяченій Шевченкові, треба виголосити відповідну про- мову про походження, життя, працю і значення Т. Шевченка для нашого народу, “закликаючи громадянство подбати, щоб та жива українська мова якомога скоріше залунала і перед Господ- нім Престолом в  святих  храмах  України”»  [7, с. 132]. Для реформаторів української церковної царини Тарас Шевченко – духовний посеред- ник  між  Господом  і  православною  людністю,
«наш пророк», «найкращий працьовник, вияви- тель української культури, світовий геній, … на Шевченковім Кобзарі, – наголошував Михайло Мороз (Михайло Мороз – один з організаторів українського церковно-визвольного руху в 20 рр. ХХ ст. – І. П.), – ми вчилися бути вільними си- нами України», «Володимир Чехівський (Воло- димир Чехівський – дорадник митрополита Ва- силя Липківського, благовісник УАПЦ, голова ідеологічної комісії УАПЦ, магістр богослов’я, викладач, автор богословських та історичних праць, міністр закордонних справ УНР – І. П.) неодноразово цитував вірші Тараса Шевченка, “Заповіт” Шевченка часто виконував церков- ний хор після різних урочистостей разом із суто церковними співами та “Молитвою за Україну”» [там само, с. 158]. Саме через таїну Шевченко- вого слова Бог благословляв Україну у Своєму Домі Української Автокефальної Православної Церкви. Цю думку виразно оприявнює у вели- кодній проповіді Митрополит Василь Липків- ський, потверджуючи її змістом і вияскравле- ною мовною одіжжю прецедентність не лише аналізованих   духовно-культурних   феноменів,

а й власних текстів та засвідчуючи елітарність власної мовної особистости: «Любі брати й се- стри! Світлі і радісні дні Великодніх свят у нас в Україні стають ще більш радісними й велич- ними від того, що й наша матір Україна, наша українська природа в ці дні воскресає, оживає від довгого зимового сну, ясне сонечко викликає до життя й першу травичку, й перші квіти,   й першу зелень на деревах. То повинен же во- скресати, повинен оживати й наш український народ, він же теж син своєї матері. В остан-  ні роки й справді оживає і народ наш, оживає перш за все до нового церковного життя. Ясне сонечко нашої церковної волі викликає в нашій Церкві перші рослини рідного життя, віджив- ляє й підносить нашу рідну мову. Як гарно Та- рас Шевченко з воскресінням Христа сполучає відродження нашої рідної мови, нашого слова: “Воскресну я, Господь вам скаже, воскресну нині ради них – людей, закованих моїх, убогих, ни- щих… Возвеличу малих отих рабів німих, а на сторожі коло них поставлю Слово”. Любе бра- терство! … Про що читалась вчорашня Єван- гелія? Теж про Слово. Споконвіку було Слово,    І Слово було у Бога, І Слово було Бог… Словом тут називається Син Божий, Господь наш Ісус Христос. … В ці святі дні воскресіння Христо- вого ми вславляємо Його, як Слово життя сві- ту, для нас Слово благодати й істини. … От через що й Т. Шевченко з воскресінням Христа сполучив і воскресіння нашого українського на- роду. От через що на сторожі коло них він по- ставить “Слово”. … Слово, цебто рідна мова кожного народу, це є життя і світло  його,  це є найбільш повне й виразне виявлення розуму народного, його волі, його почуття, його любо- ви до Бога і між собою. … Отже й ми, україн- ський народ, у ці величні дні воскресіння Божо- го Слова вшануємо своє слово, свою рідну мову, бо інакше, чи не буде це зневажання того одві- чного Божого Слова. … Нехай же на сторожі нашого народу, нашої Церкви завжди стоїть наше рідне слово. Тоді, як каже батько Тарас … “Німим отверзуться уста, проллється слово, як вода… наші рідні українці посходяться до купи раді та веселі і пустиню опанують весе- лії села”. Одвічному ж Слову Божому, Христу Спасителю, що воскрес з мертвих і тим відро- див до життя і світла й наш український на- род, й наше рідне слово, нехай буде слава на віки вічні. – Амінь!» [4, с. 238–240].
   Про лінгвоособистість Василя Липківського варто говорити у двох вимірах: зовнішньому, який репрезентує діяльність, спрямовану на утвердження української мови в церковну прак- тику, а через українськомовний уплив на розум, збудження почуттів, схиляння волі вірян і по- вноцінне входження українського слова в дер- жавному статусі й у всі інші сфери життєдіяль- ности суспільства, і внутрішньому, мережаному майстерністю володіння різнорівневими засоба- ми тієї мови, що вже вповні усвідомила свою на- ціональну ознаку й роль у вдосконаленні серця й у формуванні свідомости народу. Олександр Потебня, чиї погляди, до слова, мали незапере- чний авторитет серед українофільської спільно- ти, свого часу висловив слушні міркування: «Усі українські бажання, які минають мову, збудо-

вані на піску». Усвідомлювали це й ідеологи автокефалії, спрямовуючи свою подвижницьку діяльність на очищення віросповідного просто- ру України від  російської  церковної  підлости  й на повернення вкраденого права молитися Всевишньому рідною мовою, а не зросійщеною церковнослов’янською,  глибинно   розумів   це  й Василь Липківський, готуючи перші перекла- ди з грецької мови Літургії Іоана Золотоустого, Молитовника, Часословця, Требника для відро- джуваної Церкви й вимріюючи українську бого- угодну Службу в зболеному православному сер- ці. 22 травня 1919 року в збудованому коштом Івана Мазепи соборі св. Миколая, при якому було створено першу українську парафію, на Печерську раділа вся Україна, бо в літургійно- му слові, хоч і з частковим використанням укра- їнської мови, у протоієрейській мудрій пропові- ді, в українському співі хору під орудою Миколи Леонтовича, у національному оздобленні храму виростала Українська Незалежна Церква. По- дія направду непересічна, ба навіть революцій- на в релігійному світі, оскільки дозвіл на від- прави національними мовами Ватикан прийме лише в 60-х рр. ХХ ст. До того католицький світ молився латиною, а православний прославляв Бога грецькою й церковнослов’янською мова- ми. «На всеношній службі Божій зібралася така сила народу, що не тільки в Соборі, а й навкру- ги його було тісно, – пригадував Василь Лип- ківський, – весь нарід плакав, чуючи Апостол, Євангелію, Псалми рідною мовою; всі відчува- ли, що це вперше після віків неволі “моляться на волі невольничі діти”, як провіщав Шевчен- ко» [9]. 12 липня 1919 року в день св. Апосто-  лів Петра і Павла Бог благословив українську службу, яку відправляли 7 священнослужите- лів, у Святій Софії. Зі слів відомого діяча укра- їнського церковно-визвольного руху протопрес- вітера Демида Бурка, митрополит Липківський
«був проповідник незвичайної сили, якого по- чула Україна, може, вперше після ієрархів мо- гилянської доби... Софійський собор не вміщав людей в той день, коли служив Митрополит; усі йшли послухати, що буде проповідувати укра- їнський Златоуст. Під час його промов тисячі очей неначе приковувались до нього... І кожен, хто хоч раз-другий чув проповідь Митрополита Василя Липківського, міг сказати словами лю- дей, що слухали благовістя Христа: «Ніхто ще не говорив так, як цей чоловік...» [5].
   Літературна спадщина Отця-Митрополита Василя Липківського дає дослідникам з різних наукових царин неоціненний матеріал для об- стеження з-поміж інших достоїнств священно- служителя і його мовної майстерности. А це пу- бліцистичні  статті  (постійний  автор  журналів
«Киевские епархиальные ведомости», «Киевская старина»), переклади богослужбової й релігійної літератури, підручники («На Старий і Новий Заповіт», «32 розмови з історії Всесвітньої Церк- ви»), історичні розвідки («Історія Української Православної Церкви»), двотомник українсько- го церковного уставу «Наука самоосвіти укра- їнського духівництва», епістолярна спадщина, збірки проповідей, найвідоміша з яких «Пропо- віді на неділі і свята: Слово Христове до Україн- ського  народу»,  що  уможливила ознайомлення

з його проповідницьким і художнім хистом, по- заяк кожне казання – удар Слова в серце того, хто читає чи слухає, справжні духовні  перли- ни любови до Господа, до людини, до України.
«“Добра книга – то розмова з Богом…” – сказав мудрий чернець. Бо справжні книги не розпо- відають, а слухають тебе. Читання, як і молит- ва, – найінтимніші духовні процеси. Через них ми дістаємо одкровення для душі…» [2, с. 99].    А якщо йдеться про проповіді Василя Липків- ського, що проросли з мудрости й самопожертви, то це не лише спілкування з Творцем, а й зем- ний путівник дорогами України й Української Автокефальної Церкви та шляхами Тараса до Неба: «Любі брати і сестри, українці! Чи є між нами зараз більш щира, більш дорога, більш близька для нас душа, як душа великого сина України – Тараса Григоровича Шевченка, яка, віримо, невидимо присутня між нами, що за неї тепер молимося в роковини його смерти? Від цієї душі,  як  від  батька  рідного,  кожний з нас бажає мати найкращу  науку  в  любові до свого рідного народу, найбільшу підтримку   й утіху у своєму життю. На цій душі – на її пе- реконаннях, мріях і стражданнях кожний з нас повинен випробувати й себе самого, оскільки він є дійсний, свідомий українець, оскільки він достоєн вважати себе дійсним сином України.
… Де ж брав Тарас Шевченко цю велику силу для своєї душі? По чому він випробовував свою душу? … Що ж дало Т. Шевченкові цю безмеж- ну сміливість? … Він сам про це каже в заголо- вку до цього твору (“Сон” – І. П.): Дух істини, якого світ прийняти не може, бо не знає Його   і не бачить Його» (Ів. 14, 17). «… Цей Дух істи- ни був тим чинником, про якого питав Шев- ченко: “Чиї  тяжкі  руки  моє  серце  запалили  і мов тую чорну галич думи розпустили?” От цей Дух істини виливав з душі Шевченка ті вогненні слова – слова, які здавались такими необачними, навіть безумними тому світові, який не бачив і не знав тої істини, якою горів, яку розумів Т. Шевченко. … От цей Дух істини підніс Т. Шевченка на безмежну духовну висо- чінь – аж до Бога звернутися. Його запитати “чи довго ще на цім світі катам панувати?” Мабуть, сказав Господь Тарасові, що вже не довго, бо, вмираючи, він заповів:  “Поховайте та вставайте, кайдани порвіте і вражою злою кров’ю волю окропіте!” … Не пройшло і шістде- сят літ після того, як його поховали, а ми вже є свідками, як рвуться віковічні кайдани пану- вання над нашим народом, з яким величезним напруженням народ наш здобуває собі волю, як щиро поливає цю волю, поливає тільки не вра- жою злою кров’ю, а праведною братньою кров’ю найкращих  синів  України.  І  ми  бачимо,  що  в цей величний мент визволення України душа Шевченка … “і лани, і гори – все покинула і по- линула до самого Бога молитися” за сім’ю вели- ку, сім’ю вільну… Правда, як і передбачав бать- ко Тарас, повстали тепер такі діти України, яким він вкладає такі слова: “Нема ні пекла, ані раю, немає й Бога, тільки я”. І до них бать- ко звертався з таким закликом: “Умийтеся, образ Божий багном не скверніте!” … Але ба- гато гірких, докірливих слів говорив Шевченко  і  про  стару  російську  православну  церкву,  бо

багато і в ній бачив вже й тоді неправди… Ти- хенько та лагідненько, благообразно і по чину, як вони говорять, вони намагаються всетаки затримати нас на ці духовні кайдани, навіть рідною мовою хотять їх озолотити, навіть автокефалією й іншими принадами, аби тіль- ки закувати нас. А їм щиро допомагають і ті ж наші теж “українці”, яких Шевченко нази- ває “раби, підніжки, грязь Москви, варшавське сміття” і колотять бідним нашим народом.
… але своїм пророцьким зором він уже бачив нову церкву, до неї прагнув, нею втішався: “Роз- валиться, розвалиться церква-домовина… а з-під неї встане нова, світло правди засвітить і помоляться на волі невольничі діти”. Амінь!» [4, с. 147–148]. Надто переконливий аналіз культурної, релігійної й мовної ситуації в Укра- їні часів перших спроб самостійно дихати дер- жавною й церковною незалежністю, який, на жаль, актуальний і на початку ХХІ століття! До- вершене володіння нормованим словом на всіх рівнях, сформований і легкий для сприймання стиль викладу складних проблем, влучне впле- тення Шевченкових думок і фахових літерату- рознавчих коментарів на потвердження склад- них моментів української історії, що, однак, не порушує жанрових особливостей проповіді, а, навпаки, оживлює спілкування між однодумця- ми – священнослужителем і вірянами. «Темна тайна – письмо, – наставляє устами головного героя роману “Вічник” Мирослав Дочинець, – а хист писемний – то дар Святого Духа. Письмо- вець – як волхв, що виправдовує перед лицем Господа перебування свого народу на землі. … треба перейти всі раї і пекла земні перед тим, як узятися за перо. Аби писемне слово було світлою тінню того Слова, що  було  справіку»  [2, с. 66]. Такі земні раї й пекла пройшов Василь Липківський, тому його Слово, поза сумнівом, богонатхненне.
   Більша частина доробку митрополита, у тому переліку й аналізовані проповіді, видана за кор- доном. «… книга викликала резонанс … в Укра- їні. Олесь Гончар, який мав можливість озна- йомитися з нею значно раніше за нас, у листі   до Петра Матули, секретаря згаданого Братства (Українське Православне Братство імені Ми- трополита Василя Липківського – І. П.), 8 квіт- ня 1981 року написав: «Вельмишановний пане Матула! Не певен, чи встиг я за численними клопотами подякувати Вам за надіслані кни- ги, зокрема, за унікальне видання Проповідей  о. Василя Липківського. Аж оце тепер я ближ- че ознайомився з книгою, котра просто вразила мене багатством думок, силою пристрасті й си- лою віри. Згоден з Вашою оцінкою Липківсько- го як визначного духовного діяча, і сподіваюсь, що ця достойна постать і його творча спадщина дедалі ширше будуть відкриватись для всіх ві- руючих на Україні. Тож надіслана Вами книга буде тут  для  нас  дуже  доречною.  Постараюсь і я принагідно сказати слово про цю Людину, чиє життя і в нас, у сьогочасній Україні, раніш чи пізніш достане належне визнання...» [6].
   Дух активного проукраїнського реформатор- ства, що супроводжував Василя Липківського упродовж його релігійно-церковної діяльности, спрямованої на проголошення Української Ав-

токефальної Православної Церкви, у пропові- дях виконує текстотвірну функцію, він окреслює й змістове наповнення, і мовні засоби, за допо- могою яких автор мережить історію Христової істини. Тому аналізовані тексти мають унікаль- ну церковно-культурну цінність, як і зміни, що їх упроваджували автокефалісти, починаючи від надзвичайного акту  на  І  Всеукраїнсько-  му Православному Церковному Соборі пресві- терської хіротонії за чином Олександрійської Церкви протоієрея Василя Липківського на Архієпископа Київського, Митрополита всієї України УАПЦ без чернечого постригу з імену- ванням надалі «Отець-Митрополит» 23 жовтня 1921 року у Святій Софії, затвердження канонів УАПЦ й українізації церковного життя. Цікавою з огляду на церковно-проповідницьку реформа- торську діяльність Василя Липківського є його доповідь на Соборі «Догмати, канони й життя Церкви», у якій Митрополит витлумачує від- мінності між догматами й канонами. Догмати мають залишатися незмінними,  як  незмінним є Голова Церкви – Ісус Христос, Слово Боже – Душа церкви, воно є вічним. Канони – то ніби одяг Церкви; «як людина виростає з дитячої оде- жі й потребує іншої, так і Церква повинна змі- нювати канони, які можуть перетворюватись на кайдани, що затримують життя нове», утворюва- не християнською людністю – тілом Церкви. … представники Російської Церкви зловживають так званим канонічним устроєм, який утворив- ся тисячу років тому і який є “залізною одіжжю” церкви, “кайданами, які стримують життя”…» [7, с. 154–159]. Одним із різновидів таких кай- данів, на думку Липківського, є й незрозуміла для вірян слов’янська мова та ще й з росій- ською вимовою. Питанням рідної, української, мови в Церкві священнослужитель присвятив кілька проповідей («Рідна мова в церкві», «Рід- на мова – шлях до Бога»), окреслену проблему   в контексті сутности Української Церкви, її зна- чення в житті українського народу він порушує й у багатьох інших казаннях, а також в епісто- лярії, у наукових та публіцистичних працях:
«Як довго ми блукали в горах, Господь кликав нас, подавав нам свій голос, але ми його не ро- зуміли, бо голос Божий нас примушували слу- хати не на нашій рідній, а на слов’янській не- зрозумілій нам мові» [4, с. 292].
   Високий рівень мовної свідомости Митропо- лита Василя Липківського корелює з його наці- ональною свідомістю й визначає характер мов- ної поведінки священнослужителя. Емоційна насиченість проповідей Митрополита «засвід- чує глибинну вкоріненість мови в духовне єство людини і вкотре доводить, що мова є значно ва- гомішим феноменом, аніж просто засобом спіл- кування» [8, с. 16]. Чи не найвиразнішим по- твердженням сказаного є перифрази, метафори, епітети, символи, яскраві стилістичні фігури, насамперед антитеза, що діють сукупно й ви- ноградною лозою обвивають тексти церковних казань Василя Липківського, утримуючи нали- ті грона проповідницької традиції і даючи силу ожилим потужним паросткам національно орі- єнтованого новаторства – патріотичного укра- їнського плетіння словес. Вони уможливлюють створення живих картин релігійної дійсности,

щоб віряни емоційно сприймали прочитане, аналізували й вибудовували свою поведінкову модель у соціумі: «… гріх – це отрута душі, що позбавила людей райського життя, роз’єднала два ока душі – віру і розум, – і скільки себе люди пам’ятають, ці два ока провадять між собою постійну, вперту боротьбу, що надто усклад- нює й пригнічує життя людства, ставлять його під великі кризи, загрози, занепад та інші тяжкі пригоди. … Віра орлом ширяє над горами життя, словом рухає ними, а розум кротом риється в цих горах, заступом та ін- шими приладами їх розкидає. Палка віра, а не холодний розум запалює чоловіка й цілий народ, дає йому орлині крила, підносить на таку височінь, на яку не підняли б його мір- кування розуму. Віра з’єднана з Богом, вона єднає й народ між собою найвищим єднанням, єднанням життя й вічности. Отже, віра є така ж, як і розум, невід’ємна умова повноти життя людського й без неї життя завжди буде однобічне, неповне й у великих матері- яльних досягненнях злиденне і в зовнішнім до- бробуті нещасне…» [4, с. 159].
   З-поміж названих значущих складників мовного оприявнення проповідуваних істин в казаннях Митрополита Липківського варто зак- центувати увагу на перифразах – іманентному елементові смислової й стилістичної організації тексту його церковних промов, як і релігійного мовлення загалом. В обстежуваному мовному матеріалі спостережено вживання різноманіт- них за значенням, структурою, призначенням у тексті констатаційних, фразеологічних периф- раз, складених термінів та складених народних назв. Функційна активність одиниць тих  чи  тих груп мотивована особливостями ідіостилю Василя Липківського, зосібна його майстерніс- тю мовця-проповідника, високим культурним рівнем,    українськоорієнтованим    світоглядом і темою проповіді: Христос – Син Божий; Спа- ситель; Визвольник наш; Начальник життя; Істинний Бог, що має життя в самому собі; Той, що і з мертвих воскрешає; історія – холод- ний свідок минулого; Україна – Мати старого світу, заплакана Мати, рідна Мати; Шевчен- ко, Франко, Куліш, Леся Українка – надхненні співці; Грушевський, Костомарів, Яворницький
– історики-літописці; погани – діти ночі або темряви; свято Воскресіння – свято всієї хрис- тиянської людности; Іван Мазепа – відомий фундатор церков; Тарас Шевченко – страдник за рідний народ; Євангеліє – вічне благовістя; рідна мова – єдиний шлях нам, українцям, на- близитися до Христа; Церква Христова – гро- мада вірних, що керується у своєму житті Духом Святим; Різдво Христове; Новий Запо- віт; Українська Православна Церква; Зелені свята: «Браття! Христос – Визвольник наш, Найвищий переможець темряви світу цього, невичерпне джерело дарів своєї благодати всім вірним – є й для всіх нас єдиний шлях, істина й життя, що лише через Нього ми можемо пере- йти до Отця небесного» [4, с. 49].
   Релігійна символіка в обстежуваних пропо- відях Василя Липківського має регулярний ха- рактер вияву й послідовно репрезентована на- звами священнодійств; предметів, матеріалів;

кольорів; чисел; будівель та їх частин; організа- цій; конкретних або узагальнених осіб релігій- но-церковної чи світської історії; фізіологічного й психічного стану, стану буття, стану вищого духовного задоволення; фізичних вад; рідин; частин людського тіла й душі; природних явищ; рослин та їх частин; тварин; свят; книг; зна- чущих творів тощо (Хрещення, Причастя, Ми- ропомазання, молитва; хрест, свічка, образ; зелений, золотий; два, три, сім, дванадцять; храм, вівтар, світлиця; Церква, сім’я, черне- цтво, монастир; Ісус Христос, Мати Божа, Дух Святий, Петро Могила, Тарас Шевченко, праведники, безвірники; сон, спокій, успіння, смерть, життя, зцілення, блаженство; калі- цтво; вода, кров, сльоза; рот, уста, рука, око, голова, розум, серце, почуття; світло, сонце, потоп, темрява; виноградна лоза, трава, зе- лень; голуб, ягня, змій, орел; Великдень; Біблія;
«Сон», «Заповіт»).
   Увиразнюють мову аналізованих текстів От- ця-Митрополита й утрадиційнені в церковних промовах розлогі тлумачення-настанови, ви- яскравлені й лексично, і морфологічно, і син- таксично: «… свята Євангелія Христова – це не є лише книга, що написана чорнилом на папе- рі, а це є та велична, безмежна книга нового життя, яку почав писати Христос, своїми ве- личними ділами, своїми стражданнями, своєю кров’ю, писати на серцях людських, на житті народів, та книга, яка й після Нього продовжу- ється писанням, працею і стражданнями апос- толів, мучеників, св. Отців, життям, працею всієї Церкви, цілих держав і народів. Ця книга Христової Євангелії й зараз пишеться і кров’ю та сльозами тих, що страждають, і піснями хвали тих, що перемагають, … всі люди беруть участь у написанні цієї книги і будуть писати до кінця світу… Та своїми подіями вона сягає далеко за межі світу, сягає в безмежні просто- ри неба й вічности…» [4, с. 418].
   Висновки дослідження й перспективи. Підсумовуючи сказане, зазначимо, що елітарна мовна особистість Митрополита Василя Лип- ківського – явище унікальне в українському духовному просторі. Формована та вияскравле- на в надзвичайно складних історичних умовах відродження Української Церкви й зародження Незалежної України, вона оприявнює потужні різнорівневі спроможності української мови як міцного підмурівка буття українського народу. З-поміж усіх стилістично вмотивованих зна- ченнєво виразних і різноманітних за морфоло- гічним вираженням мовних засобів, якими по- слуговується священнослужитель, формуючи благодатне тло для сприймання Слова, функ- ційно найокресленіше постають перифрази, символи, лексичні антоніми, епітети, метафо- ри, стилістичні фігури. Подвижницька праця Отця-Митрополита, спрямована на українізу- вання Церкви в нашій Державі, реставрацію її національно-духовного осердя, у нових умовах правдивої незалежности має стати взірцем без- корисливого служіння Богові й Русі-Україні.
   Перспективними є дослідження мовних осо- бливостей  проповідей  Василя   Липківського   у вимірах лінгвопрагматики, психолінгвістики та еколінгвістики.

Список літератури:
1. Антонович Володимир Погляди українофілів. Ізборник. URL: http://litopys.org.ua/anton/ant07.htm (дата звернення: 10.05.2020).
2. Дочинець Мирослав Світильник слова. Книга життя. Життя книги. Мукачеве : Карпатська вежа, 2017. 207 с.
3. Іваничук Роман Манускрипт з вулиці Руської. URL: http://books.google.com.ua (дата звернення: 11.05.2020).
4. Липківський Василь Проповіді на неділі й свята. Слово Христове до українського народу. США, 1988. 609 с.
5. Липківський Костянтин Василь Липківський присутній духом і зараз, у сучасній незалежній Україні. Газета «День». URL: https://m.day.kyiv.ua/uk/article/poshta-dnya/1919-y-i-sto-rokiv-po-tomu (дата звернення: 10.05.2020).
6. Липківський Костянтин Спадщина Митрополита Василя Липківського є невмирущою. Газета «День».
URL: https://m.day.kyiv.ua/uk/article/istoriya-i-ya/ruyina-vidiyshla-narod-zhyve (дата звернення: 10.05.2020).
7. Преловська І. Історія Української Православної Церкви. 1686–2000 рр. Київ, 2010. 443 с.
8. Селігей Пилип Мовна свідомість: структура, типологія, виховання. Київ, 2012. 118 с.
9. Сюндюков Ігор. До 150-річчя від дня народження митрополита Василя Липківського.  Газета «День».  URL: http://incognita.day.kyiv.ua/volodimir-vernadskij-pro-tragediyu-krimu-1920-roku.html (дата звернення: 10.05.2020).
10. Шевченко Тарас Розрита могила. Зібрання творів : У 6 т. Київ, 2003. Т. 1 : Поезія 1837–1847. С. 252–253.
References:
1. Antonovych Volodymyr Poglyady ukrayinofiliv [Views of Ukrainophiles]. Izbornyk [Collection]. Available at: http://litopys.org.ua/anton/ant07.htm
2. Dochynets Myroslav (2017). Svitylnyk slova. Knyga zhyttya. Zhyttya knygy [Lamp of the word. The book of life. The life of the book]. Mukacheve: Carpathian Tower, 207 p.
3. Ivanychuk Roman Manuskrypt z vulyci Ruskoyi [Manuscript from Ruska Street]. Available at: http://books.google.com
4. Lypkivsky Vasyl (1988). Propovidi na nedili j svyata. Slovo Xrystove do ukrayinskogo narodu [Sermons on Sundays and holidays. The Word of Christ to the Ukrainian people]. USA, 609 p.
5. Lypkivsky Konstantin Vasyl Lypkivskyj prysutnij duxom i zaraz, u suchasnij nezalezhnij Ukrayini [Vasyl Lypkivsky is present in spirit even now, in modern independent Ukraine]. Gazeta «Den» [«The Day» newspaper]. Available at: https://m.day.kyiv.ua/en/article/poshta-dnya/1919-y-i-sto-rokiv-po-tomu
6. Lypkivskyi Konstantin Spadshhy  na  Mytropolyta  Vasylya  Lypkivskogo  ye  nevmyrushhoyu  [The  heritage  of Metropolitan Vasyl Lypkivskyi is immortal]. Gazeta «Den» [«The Day» newspaper]. Available at: https://m.day.kyiv.ua/en/article/istoriya-i-ya/ruyina-vidiyshla-narod-zhyve
7. Prelovska I. (2010). Istoriya Ukrayinskoyi Pravoslavnoyi Cerkvy 1686–2000 rr. [History of the Ukrainian Orthodox Church 1686–2000]. Kyiv, 443 p.
8. Seligey Philip (2012). Movna svidomist: struktura, typologiya, vyxovannya [Linguistic consciousness: structure, typology, education]. K., 118 p.
9. Syundyukov Igor. Do 150-richchya  vid  dnya  narodzhennya  mytropolyta  Vasylya  Lypkivskogo  [To  the  150th anniversary of the birth of Metropolitan Vasyl Lypkivsky]. Gazeta «Den» [ «The Day» newspaper]. Available at: http://incognita.day.kyiv.ua/volodimir-vernadskij-pro-tragediyu-krimu-1920-roku.html
10. Shevchenko Taras (2003). Rozryta mogyla [Excavated grave]. Zibrannya tvoriv [Collection of works] : In 6 vols. K., Vol. 1 : Poetry 1837–1847. Pp. 252–253.





Pavlova Iryna
Poltava V.G. Korolenko National Pedagogical University
 LANGUAGE PERSONALITY OF VASYL LYPKIVSKY IS WITH GOD IN SOUL, WITH UKRAINE IN HEART, WITH THE CHURCH AUTOCEPHALY IN BELIEFS
Summary. The proposed article characterizes the linguistic personality of Vasyl Lypkivsky the first Metropolitan of the Ukrainian Autocephalous Orthodox Church; the stages of formation of the language consciousness of the clergyman, which determined his language behavior, focused on the introduction of the Ukrainian language in the religious and ecclesiastical practice of the revived Ukrainian Church, were clarified; Velyko-Rosiyska centrist policy, in particular in the Ukrainian religious sphere, is briefly described; covered information about Ukrainoph- ilism, which significantly influenced on the beliefs and activities of the Metropolitan in various areas; emphasis is placed on the fundamental principles of the revived church, the essence of which was a decisive separation from the state and the maximum apolitical nature of the religious institution; attention is paid to the analysis of the reformist work of Vasyl Lypkivsky during the national-church movement in Ukraine in the early twentieth century; the importance of the pedagogical and translation activities of the Metropolitan Father was emphasized; proven elitism of his linguistic personality; significant linguistic means of Lipkivsky's sermons are distinguished, in particular paraphrases, metaphors, epithets, words-symbols, expansive stylistic figures, which perform im- portant text-forming functions and confirm the high level of linguistic skill of the preacher and highlight the linguistic picture of the Metropolitan's world; the role of Taras Shevchenko in the national-religious development of Ukraine and its influence on the linguistic consciousness of Vasyl Lypkivsky is characterized, the spiritual kinship of the founder of the new Ukrainian language and new Ukrainian literature, the national prophet of the XIX century and the founder of the Ukrainian Church, the religious prophet of the XX century; the analysis includes memoirs of the Metropolitan's contemporaries, in particular the famous figure of the Ukrainian church liberation movement Archpriest Demid Burko, opinions of authoritative masters of the word, which testify to the significance of the analyzed work for the history and culture of the Ukrainian state.
Keywords: linguistic personality, linguistic consciousness, Ukrainophilism, Mitropolitan Vasyl Lypkivsky, Ukrainian Autocephalous Orthodox Church, St. Sophia Cathedral, Ukrainian language, Taras Shevchenko, independence, sermon, periphrasis, metaphor, word-symbol, antithesis.

