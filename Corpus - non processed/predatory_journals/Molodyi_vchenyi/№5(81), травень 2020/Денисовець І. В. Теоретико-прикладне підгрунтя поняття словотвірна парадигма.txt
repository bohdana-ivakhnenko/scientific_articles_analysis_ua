«Молодий вчений» • № 5.1 (81.1) • травень, 2020 р.
DOI: https://doi.org//10.32839/2304-5809/2020-81.1-3 УДК 811.161.2:81’373.611



Денисовець І.В.
Національний університет
«Полтавська політехніка імені Юрія Кондратюка»

ТЕОРЕТИКО-ПРИКЛАДНЕ ПІДҐРУНТЯ СТАНОВЛЕННЯ ПОНЯТТЯ
«СЛОВОТВІРНА ПАРАДИГМА» В СУЧАСНІЙ УКРАЇНСЬКІЙ ДЕРИВАТОЛОГІЇ
Анотація. У статті визначено теоретико-прикладні аспекти становлення поняття «словотвірна пара- дигма» у вітчизняному та закордонному мовознавстві. Окреслено хронологічні межі зародження й по- дальшого поширення терміна «словотвірна парадигма» в українській та світовій лінгвістичній думці. Проаналізовано різні погляди щодо витлумачення явища словотвірної парадигми залежно від набору дериваційних одиниць, що перебувають у парадигматичних відношеннях. Описано основні підходи щодо вивчення словотвірних парадигм у сучасному мовознавстві. З’ясовано структурно-семантичну специфіку конкретної і типової словотвірних парадигм. Обґрунтовано виокремлення зон словотвірної парадигми за частиномовною належністю дериватів. Узагальнено основні дефініції явища «словотвірна парадигма» в сучасній українській дериватології.
Ключові слова: парадигматика, словотвірна парадигма, дериват, типова словотвірна парадигма, конкретна словотвірна парадигма, зона словотвірної парадигми.


       Постановка проблеми. Основоцентрич- на зорієнтованість сучасної української дериватології, де основним типологізувальним чинником стала твірна основа, потребує вио- кремлення й ґрунтовного теоретико-прикладно- го опису комплексної системоутворювальної оди- ниці. У цьому контексті нею стала словотвірна парадигма як набір похідних від однієї твірної основи на одному ступені творення, тобто така собі множина дериватів, безпосередньо мотиво-
ваних одним твірним словом [7, с. 10].
   Аналіз останніх досліджень і публі- кацій. Вивченню характерних особливостей явища «словотвірна парадигма» присвячені дисертаційні та монографічні праці багатьох ві- тчизняних (Р.О. Бачкур, З.О. Валюх, В.О. Гор-

пинич, В.В. Ґрещук, І.Ф. Джочка, І.І. Ковалик, Н.М. Пославська та ін.) та закордонних лінгвіс- тів (В.А. Білошапкова, М.М. Гухман, Л. Дюро- вич, О.А. Земська, О.С. Кубрякова, О.Г. Ликов, Р.С. Манучарян, О.М. Тихонов, І.С. Улуханов, Т.В. Шмельова та ін.).
   Виділення не вирішених раніше частин загальної проблеми. Зараз у мовознавстві сформовано два основні підходи щодо вивчен- ня словотвірних парадигм: 1) дослідження сло- вотвірної парадигми, яка належить до тієї чи тієї частини мови (парадигми іменникові, па- радигми  прикметникові,  парадигми  дієслівні);
2) дослідження словотвірних парадигм слів, що належать до тієї чи тієї лексико-семантичної групи в межах однієї частини мови  (наприклад,
© Денисовець І.В., 2020

парадигми іменників, які позначають осіб, зо- оніми, фітоніми, метали, дорогоцінне каміння, речовини тощо). Проте важливо ґрунтовно опи- сати етапи становлення словотвірної терміно- логії української  літературної  мови,  особливо  в розрізі термінонайменування понять у галузі систематизації похідних одиниць і словотвірних процесів, зокрема словотвірної парадигми, адже на кожному етапі розвитку мовознавчої науки постають усе нові й нові проблеми в дослідженні лінгвістичних явищ, що потребують однакового потрактування, їхньої чіткої дефініції, випрацю- вання й систематизації термінологічних найме- нувань з метою  кодифікації  й  запровадження в наукову практику.
   Мета дослідження – комплексно проаналі- зувати етапи становлення поняття «словотвірної парадигми» з метою виявлення чинників, що ви- значають дериваційні можливості слова, адже без ґрунтовного опису словотвірної парадигми непохідних і похідних слів усіх класів граматич- них одиниць неможливо утворити повну кар- тину структурно-семантичного упорядкування словотвірної парадигми як системної одиниці словотвору.
   Виклад основного  матеріалу.  Учення про парадигматику було розроблене спочатку лише для морфології, де парадигми мають най- більш регулярний і формалізований характер [5, с. 141]. Тому закономірно, що протягом три- валого часу в лінгвістичних дослідженнях термі- ни «парадигма», «парадигматичні відношення»,
«парадигматика» вживали винятково стосовно системи словозміни певної мови.
   Словотвірна парадигма – це одна із форм існування парадигматики у словотворі. Цей термін постав у результаті пошуку  ізоморфіз- му в будові різних рівнів мови і прагненні ви- явити парадигмальні відношення в деривації [9, с. 113]. У дериватології термін «парадигма» потрактовувався найбільш суперечливо та ба- гатовекторно, реалізуючи почасти різний зміст. Велика розбіжність у розумінні і тлумаченні по- няття «словотвірна парадигма» своїм підґрунтям має міркування основоположника вчення про синтагматику й парадигматику Ф. де Соссюра. Учений наголошував, що елементи мовної сис- теми можуть перебувати в парадигматичних (асоціативних) відношеннях за різними озна- ками (спільність кореня, суфікса, значення), а отже здатні створювати стільки парадигматич- них рядів, скільки є різних відношень [22, с. 21]. Спорадично поняття «словотвірна парадигма» траплялося в розвідках закордонних деривато- логів на початку 60-х рр. ХХ ст. (Д. Ворт, 1963 р., Е. Хемі, 1964 р.). У науково-лінгвістичний обіг термін «словотвірна парадигма» увів словацький мовознавець Л. Дюрович у 1972 році [8, с. 196]. Ширшого послуговування, теоретичного обґрун- тування й подальшого розвитку парадигма як особлива одиниця словотвору отримала в пра- цях закордонних дослідників у другій половині 70 – 80-х рр. ХХ ст., зокрема: Л. Гільбера у фран- цузькій  мові  (1975);  В.В.  Лопатіна  (1977) [15],
О.А. Земської (1978) [10], Р.С. Манучаряна (1981)
[16] в російській мові; К. Бузашшіової у словаць- кій мові (1987) [29]. У той період термін «слово- твірна  парадигма» називав різні явища і відно-

шення. Серед них побутували такі: ланцюжок спільнокореневих дериватів, у якому похідне слово є твірним для наступного (Вл. Стракова) [30]; сукупність регулярних словотвірних мо- делей, які реалізує певне слово (В.М. Мигирін) [18]; набір словотвірних структур, що реалізують одну словотвірну категорію, тобто є сукупністю синонімійних словотвірних типів (Р.З. Мурясов) [19]; комплекс словотвірних значень, що реаль- но або потенційно можуть бути виражені на базі мотивувальної основи за моделями мотивацій- них відношень, притаманних конкретній мові (Р.С. Манучарян) [17]; відношення твірних і по- хідних загалом (О.О. Реформатський) [20]; сукуп- ність твірних, що мають однаковий набір похід- них (К. Бузашшіова) [29]; словотвірне гніздо як сукупність спільнокореневих слів, у якій кожен елемент посідає певне, передбачене системою мови й закріплене мовною нормою місце [24], або частина словотвірного гнізда (О.М. Тихонов) [25; 26]; одиниця, що реалізує єдину семантичну модель (Г.П. Циганенко) [28]; сукупність похід- них, які мають один і той самий конкретний чи типовий префікс, суфікс або інший словотворчий формант; різні частини словотвірного гнізда: словотвірний ланцюжок, сукупність похідних однієї частини мови, утворених твірним на одно- му ступені деривації (О.А. Земська, Р.С. Ману- чарян, О.М. Тихонов) [10; 16; 25]. Отже, залежно від того, який набір словотвірних одиниць, що перебувають у парадигматичних відношеннях, брався до уваги, такий зміст і наповнював понят- тя словотвірної парадигми. Усі ці підходи засвід- чують бажання дослідників охопити поняттям
«словотвірна парадигма» різні мовні реалії, які певною мірою є важливими для теорії і практики словотвору, але почасти заперечують одна одну.
   Дехто з  дослідників  обмежував  парадигму  в словотворі похідними одного лексико-грама- тичного класу слів, визначаючи її як сукуп- ність похідних однієї частини мови, мотивова- них спільною твірною основою (П.В. Стецько, Л.Г. Яцкевич) [23], чи одного способу творення – префіксації, суфіксації тощо (Г.С. Зенков, І.Г. Га- ленко) [11; 4]. Таке обмеження словотвірної па- радигми значно збільшує кількість словотвірних парадигм, що ускладнює можливість системного опису дериваційної системи. Прихильник так званого поліпарадигмемного підходу О.Г. Ли- ков стверджував, що словотвірна парадигма – це сукупність дериватів із тим самим спільним компонентом – твірною основою чи формантом. А оскільки кожна похідна одиниця містить твір- ну основу і формант, то вона входить одночасно до кількох словотвірних парадигм [14, с. 35]. Ін- ший представник цього підходу Ш.С. Сафаров розмежовує парадигматику елементарних сло- вотвірних одиниць (твірних основ і формантів) та парадигматику конструктивних одиниць – по- хідних слів [21, с. 321].
   Варто зауважити, що одночасно сформувався й інший погляд на явище словотвірної парадиг- ми, прихильники якого (О.С. Кубрякова, П.А. Со- болєва, І.С. Улуханов) у 1977 році виступили не тільки проти ототожнення понять «словотвірна парадигма» і «словотвірне гніздо», але й загалом проти використання терміна «парадигма» в до- слідженнях словотвору, стверджуючи, що послу-

говування цим терміном у дериватології не може не викликати серйозних заперечень, тому це на- вряд чи доцільно [12].
   На сучасному етапі розвитку російської дери- ватології мовознавці потрактовують словотвірну парадигму як комплексну одиницю словотвірної системи, яка містить сукупність похідних усіх частин мови, що мають одну й ту саму твірну основу і знаходяться на одному ступені деривації [10, с. 67].
   В українському ж мовознавстві в 50-х рр. ХХ ст. саме праці І.І. Ковалика спонукали до розро- блення теоретичних і практичних питань сло- вотвірної «основології», сприяли формуванню основоцентричного аспекту вивчення словотвору й становленню основоцентричної дериватології. Так, у другій половині ХХ ст. було опубліковано низку праць, здебільшого кандидатських дисер- тацій, виконаних під керівництвом І.І. Ковали- ка, де перспективний метод аналізу словотвірної системи, у розрізі якого вихідною точкою є твір- не слово з усіма його властивостями, був при- свячений описові словотвірних гнізд. Зокрема: В.І. Верещака (1978 р.), М.І. Голянич (1979 р.), М.П. Лесюк (1982 р.), Г.Я. Василевич (1985 р.), Н.Я. Тишківська (1987 р.). Лише згодом науко- вий світ побачили  монографічні  дослідження, у яких здійснено аналіз ролі іменників, при- кметників, дієслів як твірних баз у дериваційних процесах з опертям на словотвірну парадигму, серед них: В.В. Ґрещук «Український відпри- кметниковий словотвір» (1995 р.), О.Д. Микитин
«Структурно-семантична типологія словотвірних парадигм іменників у сучасній українській мові» (1998 р.), І.Ф. Джочка «Дериваційний потенціал дієслів конкретної фізичної дії з семантичного створення об’єкта» (2003 р.), Р.О. Бачкур «Струк- тура словотвірних парадигм українських назв тварин та рослин» (2004), З.О. Валюх «Слово- твірна парадигма іменника в українській мові» (2005 р.), Н.М. Пославська «Структура і семанти- ка словотвірних парадигм дієслів із семою руй- нування об’єкта» (2006 р.).
   Дериваційна парадигма як одиниця, що є су- купністю взаємопов’язаних і взаємозумовлених через тотожність твірної основи словотвірних одиниць, експлікує системність словотвору в та- кому розрізі, за якого вона ґрунтується на кон- станто-змінній рівновазі, константна частина якої підтримується формально-семантичною єд- ністю твірної основи, а змінна – різнофункційни- ми дериваційними формантами.
   На сучасному етапі розвитку українського мовознавства словотвірну парадигму потракто- вують як комплексну одиницю, що є особливою мікросистемою дериватів одного ступеня творен- ня, об’єднаних тотожністю твірної основи й про- тиставлених словотворчими формантами. Таке визначення є вдалим підґрунтям для комплек- сного дослідження дериваційного потенціалу слів різної частиномовної належності: іменників, прикметників, дієслів і встановлення словотвір- них значень, властивих похідним, твірні яких репрезентують ту саму лексико-семантичну або тематичну групу, а також дає змогу з’ясувати, якою мірою і за допомогою яких чинників зу- мовлюється дериваційна поведінка мотивуваль- них слів, який інвентар словотворчих формантів

властивий різним класам твірної основи, з якими синонімійними формантами взаємодіють твірні основи [1].
   Стаття в енциклопедії «Українська мова» подає таке визначення словотвірної парадиг-  ми – сукупність слів, що мотивуються тим самим твірним і перебувають на одному ступені похід- ності. Члени словотвірної парадигми рівноправ- ні й пов’язані змістом через посередництво того самого твірного [27, с. 572].
   В.О. Горпинич визначає словотвірну парадиг- му як сукупність похідних одного словотворчого такту зі спільною твірною основою [6, с. 136].
   Провідною ідеєю, яка об’єднує різні визна- чення явища «словотвірна парадигма» є те, що ґрунтовний аналіз словотвірних парадигм умож- ливить опису системності у словотворі, оскільки їхні компоненти становлять певну єдність. До того ж подібна впорядкованість досягається поді- лом усього масиву базових слів за семантико-гра- матичними ознаками. Словотвірна парадигма дозволяє виявити способи словотворення і сло- вотворчі ресурси в їхніх взаємозв’язках і взаємо- дії. Дериватам-членам словотвірної парадигми властива, з одного боку, спільність твірної осно- ви, з іншого – різна частиномовна належність    і неоднакове лексичне значення. З.О. Валюх на- голошує, що члени словотвірної парадигми від- різняються від вихідної одиниці за формальною ознакою, якою слугує більша чи менша склад- ність за структурою [3, c. 6]. Найчастіше слово- твірну парадигму формують похідні, до складу яких входить афікс, здебільшого суфікс, тобто їхня основа є складнішою, ніж спільнокоренева з ними твірна, пор.: студент → студентка, сту- дентик, студенточка, студентський, студент- ство. Різновид формально-семантичної струк- тури похідної лексеми залежить від характеру реалізації в ній словотвірної функції суфікса.
   Саме за мікросистемою дериватів із спільною твірною основою на одному ступені творення, але з різними словотворчими формантами тер- мін «словотвірна парадигма» вже сформувався  в українському словотворі.
   Однією із засад об’єднання дериватів у слово- твірні парадигми є лексико-семантична спіль- ність їхніх вершинних твірних основ, адже значеннєва спільність зумовлює структурну та се- мантичну однотипність словотвірних парадигм.
   Принцип парадигмотворення передбачає ви- окремлення конкретних і типових словотвірних парадигм. Конкретна словотвірна парадигма фіксує всю сукупність дериватів першого ступе- ня творення, це одиниця плану змісту й засобів його вираження. Кожен член конкретної слово- твірної парадигми відрізняється від вихідного слова певним семантичним компонентом, уве- деним словотворчим засобом, здебільшого суфік- сом. Члени конкретної словотвірної парадигми  є кодериватами, тобто семантично рівноправни- ми величинами, пов’язаними не безпосередньо, а опосередковано, через семантику твірного слова. Спільний елемент у їхньому значенні та значен- ні вершинного слова є релевантною ознакою, на основі якої визначають структурно-семантичні особливості похідних, їхні словотвірні значен- ня. Наповнення конкретної словотвірної пара- дигми відповідно до частиномовної належності

дериватів структуроване морфологічними зо- нами – показниками протяжності словотвірної парадигми. Послідовність розташування таких зон різна. Одні дослідники дотримуються уста- леної в граматиці послідовності аналізу частин мови, а саме: іменні частини мови (іменник, при- кметник), після них дієслова. Відповідно у сло- вотвірній парадигмі розташовані субстантивна, ад’єктивна та вербальна зони [13, с. 338]. По- ряд із конкретною словотвірною парадигмою, яка є двоплановою одиницею (має план змісту    і форми), О.А. Земська та Р.С. Манучарян вве- ли поняття типової словотвірної парадигми (за визначенням Р.С. Манучаряна – словотвірно- семантична парадигма). «Типову парадигму отримуємо, абстрагуючись від конкретних спо- собів вираження тих чи тих дериваційних зна- чень. Типову парадигму формують конкретні парадигми, у яких наявний однаковий набір дериваційних значень» [17, с. 57]. Типову слово- твірну парадигму виводять із тих семантичних позицій, які містить конкретна парадигма кож- ного слова, що є складником певної лексико-се- мантичної групи. Типова словотвірна парадигма стала важливим інструментом діагностування словотвірної спроможності різних за структурою і тематикою класів твірних слів. Зіставлення ти- пових і конкретних словотвірних парадигм до- зволяє встановити випадки нереалізації деяких словотвірних значень.
   Дериваційна парадигма – це своєрідний кла- сифікаційний ряд, який має вихідну та похідну одиниці. Вихідною одиницею словотвірної пара- дигми є семантично і формально елементарний член дериваційного ряду вторинних, похідних, членів парадигми, що відрізняється від вихідної елементом змісту, вираженого за допомогою спе- ціального формального засобу, тобто лексичне значення похідного слова виводиться з лексич- ного значення твірного слова, адже, спираючись на критерій Г.О. Винокура, значення слів, що мають похідну основу, завжди можна визначити через значення відповідної первинної (вихідної) основи, пор.: словотвірну парадигма іменника вчитель формують 5 семантично різнопланових похідних від нього одиниць: вчителька, вчи- тельство, вчителів, вчительський, вчителюва-

ти. У процесі творення кожного з компонентів відбувається зрушення в його значені щодо зна- чення твірного слова [3, c. 5–6].
   На сучасному етапі розвитку дериватологічної науки з’являються наукові студії, у яких описані такі ключові характеристики словотвірної пара- дигми, як протяжність і глибина. Протяжність зумовлюють зони (блоки) дериватів, кожна з яких охоплює похідні слова тієї самої частиномовної на- лежності та словотвірні значення, виразниками яких у дериватах є різні словотворчі засоби. Зони словотвірної парадигми іменуються відповідно до назви частини мови: субстантивна (іменникова), ад’єктивна (прикметникова), вербальна (дієслів- на), адвербіальна (прислівникова). За  ознакою ж протяжності розрізняють такі словотвірні па- радигми: нульові, однозонні, двозонні, тризонні, чотиризонні та п’ятизонні. Розгортання слово- твірної парадигми в глибину передбачає заповне- ння однієї семантичної позиції кількома дерива- тами. Глибину словотвірної парадигми формують структурно різнотипні похідні одиниці в межах одного словотвірного значення [2].
   Висновки та перспективи досліджень. Отже, словотвірна парадигма є універсальним засобом установлення дериваційного потенціалу різних лексико-семантичних груп у межах тієї чи тієї частини мови. Переважно мовознавці потрак- товують словотвірну парадигму як комплексну системотвірну одиницю, яку формують сукупність дериватів, безпосередньо мотивованих тим самим твірним словом. Якщо розглядати словотвірні парадигми як складники словотвірного гнізда, то словотвірна парадигма першого ступеня фак- тично уможливить з’ясування подальшого про- цесу розгортання словотвірних ланцюжків і гнізд загалом, тобто, відображаючи словотворчу спро- можність як окремого слова, так і цілих лекси- ко-семантичних, тематичних, структурно-семан- тичних, лексико-граматичних розрядів і класів слів, словотвірна парадигма виконує певну про- гнозувальну функцію в деривації. Перспективу подальших досліджень вбачаємо у з’ясуванні іс- торії становлення теоретичних понять у галузі систематизації похідних одиниць і словотвірних процесів, зокрема словотвірної моделі, словотвір- ного типу, словотвірного гнізда тощо.

Список літератури:
1. Валюх З.О. Словотвірна парадигматика іменника в українській мові. Київ; Полтава : АСМІ, 2005. 350 с.
2. Валюх З.О. Парадигматика в сучасному українському словотворі. Науковий вісник кафедри Юнеско КНЛУ. Серія Філологія. Педагогіка. Психологія. Київ, 2012. Вип. 24. С. 5–12.
3. Валюх З.О. Репрезентація модифікаційної семантики в словотвірній парадигматиці українського іменника. Науковий вісник кафедри Юнеско КНЛУ. Серія : Філологія. Педагогіка. Психологія. Київ, 2018. Вип. 28.  С. 5–12.
4. Галенко И.Г. Словообразовательные гнёзда в лингвистической терминологии русского языка. Актуальные проблемы русского словообразования. Ташкент, 1982. С. 62–67.
5. Городенська К.Г. Деривація синтаксичних одиниць. Київ : Наукова думка, 1991. 192 с.
6. Горпинич В.О. Сучасна українська літературна мова. Морфеміка. Словотвір. Морфологія. Київ : Вища шко- ла, 1999. 207 с.
7. Ґрещук В.В., Бачкур Р.О., Джочка І.Ф., Пославська Н.М. Нариси з основоцентричної дериватології. Івано- Франківськ : Місто НВ, 2007. 348 с.
8. Дюрович Л. Относительные прилагательные в славянских языках. The Slawic word. The Hague – Paris, Mauton, 1972. С. 189–207.
9. Земская Е.А. Проблемы словообразования на современном этапе. Вопросы языкознания. Москва, 1978.     С. 112–123.
10. Земская Е.А. О парадигматических отношениях в словообразовании. Русский язык: Вопросы его истории и современного состояния. Москва, 1978. С. 63 – 78.
11. Зенков Г.С. Вопросы теории словообразования. Фрунзе, 1969. 165 с.

12. Кубрякова Е С., Соболева П.А. О понятии парадигмы и областях его применения. Материалы VII научной конференции по вопросам германского языкознания. Москва, 1977.
13. Кушлик О.П. Засади словотвірнопарадигматичної систематизації девербатів в українській мові. Граматич- ний простір сучасної лінгвоукраїністики. Катерині Григорівні Городенській. Київ : Видавничий дім Дмитра Бураго, 2019. С. 333–344.
14. Лыков А.Г. Разграничение словообразовательного гнезда и словообразовательной парадигмы. Актуальные проблемы русского словообразования. Ташкент, 1982. С. 34–38.
15. Лопатин В.В. Словообразование как объект грамматического описания. Грамматическое описание славян- ских языков. Концепции и методы. Москва, 1974. С. 47–60.
16. Манучарян Р.С. Словообразовательные значения и формы в русском и армянском языках. Ереван : Луйс, 1981. 316 с.
17. Манучарян Р.С. Словообразовательно-семантическая парадигма. Сборник научных  трудов  МГПИИЯ  им. М. Тореза. Москва, 1980. Вып. 164. С. 54–60.
18. Мигирин В.Н. Опыт построения классификаций, прогнозирующих развитие местоимений и словообразовательных парадигм. Филологические науки. 1973. № 3. С. 89–90.
19. Мурясов Р.З. О теории парадигматики в словообразовании. Сборник научных трудов МГПИИЯ им. М. Тореза. Москва, 1980. № 164. С. 60–67.
20. Реформатский А.А. Введение в языкознание. Москва, 1967. 542 с.
21. Сафаров Ш.С. Проблематика системно-парадигматических отношений словообразовательных единиц.
Актуальные проблемы русского словообразования. Ташкент, 1982. С. 320–323.
22. Соссюр Ф. Труды по языкознанию. М., 1977. 695 с.
23. Стецко П.В., Яцкевич Д.Г. О формальной и семантической структуре частных парадигм в морфологии и словообразовании. Актуальные проблемы русского словообразования. Ташкент, 1982. С. 74–77.
24. Тихонов А.Н. Проблемы изучения комплексных единиц системы словообразования. Актуальные проблемы русского словообразования. Ташкент, 1982. С. 7–13.
25. Тихонов А.Н. Множественность словообразовательной структуры слова и русская лексикография. Русский язык. Вопросы его истории и современного состояния. Москва : Наука, 1978. С. 31–40.
26. Тихонов А.Н. Проблемы составления толкового гнездового словаря современного русского языка. Москва,1984. 387 с.
27. Українська мова : енциклопедія / редкол.: В.М. Русанівський [та ін.]. Київ : Українська енциклопедія, 2004. 820 с.
28. Цыганенко Г.П. О словообразовательной парадигме – одном из компонентов теории словообразования. Изучение грамматического строя языка и преподавание грамматики в вузе и школе. Кишенев : Штиница, 1976. С. 56–72.
29. Buzassyova K. Semanticka struktura slovenskych deverbativ. Bratislava, 1974. С. 231–233.
30. Straková Vl. Substantivní derivace. Praha, 1973. 234 p.
References:
1. Valyux Z.O. (2005). Slovotvirna paradygmatyka imennyka v ukrayinskij movi [The word-forming paradigm of the noun in Ukrainian]. Kyiv; Poltava: ASMI. (in Ukrainian)
2. Valyux Z.O. (2012). Paradygmatyka v suchasnomu ukrayinskomu slovotvori [Paradigm in modern Ukrainian word formation]. Scientific Bulletin of the UNESCO KNLU Department. Philology series. Pedagogy. Psychology, vol. 24, pp. 5–12.
3. Valyux Z.O. (2018). Reprezentaciya modyfikacijnoyi semantyky v slovotvirnij paradygmatyci ukrayinskogo imennyka [Representation of modification semantics in word-forming paradigm of the Ukrainian noun]. Scientific Bulletin of the UNESCO KNLU Department. Philology series. Pedagogy. Psychology, vol. 28, pp. 5–12.
4. Galenko I.G. (1982). Slovoobrazovatel’nyye gnëzda v lingvisticheskoy terminologii russkogo yazyka [Word-building nests in the linguistic terminology of the Russian language]. Aktual’nyye problemy russkogo slovoobrazovaniya [Actual problems of Russian word formation]. Tashkent, pp. 62–67.
5. Horodenska K.H. (1991).  Deryvaciya  syntaksychnyx  odynycz  [Syntax  derivation].  Kyiv:  Naukova  dumka.  (in Ukrainian)
6. Horpynych V.O. (1999). Suchasna ukrayinska literaturna mova. Morfemika. Slovotvir. Morfologiya [Modern Ukrainian literary language. Morphemics. Word formation. Morphology]. Kyiv: Vyshha shkola. (in Ukrainian)
7. Greshhuk V.V., Bachkur R.O., Dzhochka I.F., Poslavska N.M. (2007). Narysy z osnovocentrychnoyi deryvatologiyi
[Essays from basic-centric derivatology]. Ivano-Frankivsk: Misto NV. (in Ukrainian)
8. Dyurovich L. (1972). Otnositel’nyye prilagatel’nyye v slavyanskikh yazykakh [Relative adjectives in Slavic languages] The Slawic word. The Hague – Paris, Mauton, pp. 189–207.
9. Zemskaya E.A. (1978). Problemy slovoobrazovaniya na sovremennom etape [Problems of word formation at the present stage]. Voprosy yazykoznaniya [Linguistics Issues]. Moscow, pp. 112–123.
10. Zemskaya E.A. (1978). O paradigmaticheskikh otnosheniyakh v slovoobrazovanii [About paradigmatic relations in word formation]. Russkiy yazyk: Voprosy ego istorii i sovremennogo sostoyaniya [Russian language: Questions of its history and current status]. Moscow, pp. 63–78.
11. Zenkov G.S. (1969). Voprosy teorii slovoobrazovaniya [Questions of the theory of word formation]. Frunze.        (in Russian)
12. Kubryakova  E S., Soboleva  P.A. (1977).  O ponyatii paradigmy i oblastyakh ego primeneniya [On the concept  of a paradigm and its application areas]. Materialy VII nauchnoy konferentsii po voprosam germanskogo yazykoznaniya. Moscow.
13. Kushlyk O.P. (2019). Zasady slovotvirnoparadygmatychnoyi systematyzaciyi deverbativ v ukrayinskij movi [Fundamentals of word formation and paradigmatic systematization of deverbates in Ukrainian]. Gramatychnyj prostir suchasnoyi lingvoukrayinistyky. Kateryni Hrygorivni Horodenskij [The grammatical space of modern linguistics]. Kyiv: Vydavnychyj dim Dmytra Burago, pp. 333–344.
14. Lykov A.G. (1982). Razgranicheniye slovoobrazovatel’nogo gnezda i slovoobrazovatel’noy paradigm [Differentiation of a word-building nest and a word-formation paradigm]. Aktual’nyye problemy russkogo slovoobrazovaniya [Actual problems of Russian word formation]. Tashkent, pp. 34–38.

15. Lopatin V.V. (1974). Slovoobrazovaniye kak obyekt grammaticheskogo opisaniya  [Word  formation  as  an  object of grammatical description]. Grammaticheskoye opisaniye slavyanskikh yazykov. Kontseptsii i metody [The grammatical description of the Slavic languages. Concepts and Methods]. Moscow, pp. 47–60.
16. Manucharyan R.S. (1981). Slovoobrazovatel’nyye znacheniya i formy v russkom i armyanskom yazykakh [Word- formation meanings and forms in Russian and Armenian]. Erevan: Luys. (in Russian)
17. Manucharyan R.S. (1980). Slovoobrazovatel’no-semanticheskaya paradigm [Word-formation-semantic paradigm].
Sbornik nauchnykh trudov MGPIIYA im. M. Toreza, vol. 164, pp. 54–60.
18. Migirin V.N. (1973). Opyt postroyeniya klassifikatsiy, prognoziruyushchikh razvitiye mestoimeniy i slovoobrazovatel’nykh paradigm [The experience of constructing classifications predicting the development of pronouns and word-formation paradigms]. Philological sciences, no 3, pp. 89–90.
19. Muryasov R.Z. (1980). O teorii paradigmatiki v slovoobrazovanii [On the theory of paradigm in word formation].
Sbornik nauchnykh trudov MGPIIYA im. M. Toreza, vol. 164, pp. 60–67.
20. Reformatskiy A.A. (1967) Vvedeniye v yazykoznaniye [Introduction to linguistics]. Moscow. (in Russian)
21. Safarov SH.S. (1982). Problematika sistemno-paradigmaticheskikh otnosheniy slovoobrazovatel’nykh edinits [Problems of systemic-paradigmatic relations of word-formation units]. Aktual’nyye problemy russkogo slovoobrazovaniya [Actual problems of Russian word formation]. Tashkent, pp. 320 – 323.
22. Sossyur F. (1977). Trudy po yazykoznaniyu [Proceedings in Linguistics]. Moscow. (in Russian)
23. Stetsko P.V., Yatskevich D.G. (1982). O formal’noy i semanticheskoy strukture chastnykh paradigm v morfologii i slovoobrazovanii [About the formal and semantic structure of particular paradigms in morphology and word formation]. Aktual’nyye problemy russkogo slovoobrazovaniya [Actual problems of Russian word formation]. Tashkent, pp. 74–77.
24. Tikhonov A.N. (1982). Problemy izucheniya kompleksnykh edinits sistemy slovoobrazovaniya [Problems of studying complex units of a word-formation system]. Aktual’nyye problemy russkogo slovoobrazovaniya [Actual problems of Russian word formation]. Tashkent, pp. 7–13.
25. Tikhonov A.N. (1978). Mnozhestvennost’ slovoobrazovatel’noy struktury slova i russkaya leksikografiya [Plurality of the word-structure of the word and Russian lexicography]. Russkiy yazyk. Voprosy ego istorii i sovremennogo sostoyaniya [Russian language. Questions of its history and current status]. Moscow, pp. 31–40.
26. Tikhonov A.N. (1984). Problemy sostavleniya tolkovogo gnezdovogo slovarya sovremennogo russkogo yazyka
[Problems of compiling an explanatory nested dictionary of the modern Russian language]. Moscow. (in Russian)
27. Ukrayinska mova : encyklopediya [Ukrainian language : encyclopedia] / redkol.: V.M. Rusanivskyj [ta in.] (2004). Kyiv: Ukrayinska encyklopediya. (in Ukrainian)
28. Tsyganenko G.P. (1976). O slovoobrazovatel’noy paradigme – odnom iz komponentov teorii slovoobrazovaniya [On the word-formation paradigm – one of the components of the theory of word formation]. Izucheniye grammaticheskogo stroya yazyka i prepodavaniye grammatiki v vuze i shkole [Learning the grammatical structure of the language and teaching grammar in high school and school]. Kishenev, pp. 56–72.
29. Buzassyova K. (1974). Semanticka struktura slovenskych deverbativ. Bratislava, pp. 231–233.
30. Straková Vl. (1973). Substantivní derivace. Praha.





Denysovets Iryna
National University «Yuri Kondratyuk Poltava Polytechnic»
THEORETICAL-APPLIED BACKGROUND OF THE FORMATION OF CONCEPT
«WORD-FORMING PARADIGM» IN MODERN UKRAINIAN DERIVATOLOGY
Summary. The article investigates the theoretical and applied aspects of the formation of the notion of
«word-forming paradigm» in national and foreign linguistics. The chronological boundaries of the origin and further spread of the term «word-forming paradigm» in Ukrainian and world linguistic thought are outlined. Different views on the interpretation of the phenomenon of word-forming paradigm are analyzed depending on the set of derivative units that are in paradigmatic relations. Basic approaches to the study of word-form- ing paradigms in modern linguistics are described: 1) study of the word-forming paradigm, which belongs to one or another part of the language (paradigms noun, paradigms adjective, paradigms verbal); 2) research    of word-forming paradigms of words belonging to one or another lexico-semantic group within one part of   the language (for example, noun paradigms denoting persons, zononyms, phytonyms, metals, precious stones, substances, etc.). Structural-semantic specificity of specific and typical word-forming paradigms has been elu- cidated. The separation of zones of the word-forming paradigm by the derivatives’ partial linguistic identity  is substantiated. The basic definitions of the «word-forming paradigm» phenomenon in modern Ukrainian derivatology are summarized. The purpose of the proposed study – to comprehensively analyze the concept of
«word-forming paradigm» in order to identify the factors that determine the derivative capabilities of the word,
because without a thorough description of word-forming paradigm of non-derivative and derivative words of all classes of grammatical units, it is impossible to form a complete picture of the structure-semantic unit.    It is analyzed that the following word-forming paradigms are distinguished on the basis of length: zero, one- zone, two-zone, three-zone, four-zone and five-zone. It is determined that the unfolding of the word-form-    ing paradigm in depth involves filling one semantic position with several derivatives. It is established that word-forming paradigm together with word-forming pair and word-forming chain are included in word-forming nest. It has been found out that the word-forming paradigm in Ukrainian linguistics is a set of all derivatives formed from one generic word, that is, they are all in the first stage of derivation.
Keywords: paradigmatic, word-forming paradigm, derivative, typical derivational paradigm, concrete word- forming paradigm, zone of the word-forming paradigm.
