«Молодий вчений» • № 5 (81) • травень, 2020 р.
DOI: https://doi.org/10.32839/2304-5809/2020-5-81-95 УДК 811.161.2



Карпенко Н.О.

Харківський національний університет імені В.Н. Каразіна
НЕПОДІЛЬНІ ДІЄСЛІВНО-ІМЕННИКОВІ СПОЛУКИ В АСПЕКТІ ТЕОРІЇ КНИЖНИХ СТИЛІВ
Анотація. У статті проаналізовано функціонування неподільних дієслівно-іменникових сполук у книж- них стилях мови – офіційно-діловому, науковому, публіцистичному. Подано характеристику поширеності таких сполук у функціональних різновидах української мови для встановлення здатності цих поєднань задовольняти екстралінгвальні вимоги розглядуваних стилів. Визначено приналежність до певних сти- лів мови, встановлено ознаки книжності неподільних сполук. Описано частотність їх уживання в текстах різних стилів. Звернено увагу на здатність неподільних сполук мати дієслівний відповідник. Констатова- но, що до складу неподільної сполуки може входити прикметник – поширювач іменника, який виступає засобом уточнення таких конструкцій.
Ключові слова: неподільні дієслівно-іменникові сполуки, функціональні різновиди мови, книжні стилі, стильова маркованість, синонімічні відношення.


Постановка проблеми. У сучасній лінг- вістиці існують різні підходи до  класифі-
кації функціональних стилів мови, кількість цих стилів та їх назви не збігаються. Як засвідчує аналіз наукової літератури, найбільш пошире- ною є класифікація, за якою виокремлюють п’ять стилів мови: офіційно-діловий, науковий, публі- цистичний, художній, розмовний (Н.В. Ботвина, С.Я. Єрмоленко, Н.Г. Озерова, М.І. Пентилюк, М.М. Пилинський, О.Д. Пономарів). В основу цієї класифікації покладено концепцію В.В. Ви- ноградова, який пов’язує диференціацію стилів із суспільними функціями мови й може стосува- тися практично всіх високорозвинених мов. Не- залежно від того, як виділяти стилі мовлення, загальноприйнятим є їх поділ на книжні та роз- мовні. Цей поділ ґрунтується на усвідомленні принципів відбору мовних засобів для різних видів спілкування. Традиційно книжними сти- лями   вважають   офіційно-діловий,   науковий,
© Карпенко Н.О., 2020

частково публіцистичний [4, с. 256]. Своєрідність книжних стилів полягає в тому, що в них пере- важає писемна форма спілкування з адресатом, хоч будь-який стиль, крім епістолярного, має дів форми існування – писемну та усну.
   Аналіз останніх досліджень і публіка- цій. Особливості функціональних стилів мови були предметом розгляду як у загальних пра- цях зі стилістики (С.І. Дорошенко, П.С. Дудик, Л.І. Мацько, О.Д. Пономарів, І.Г. Чередничен- ко), так і в розвідках, присвячених вивченню окремих стилів мови (І.К. Білодід, А.П. Коваль, В.І. Масальський, Н.М. Сологуб). Серед інших засобів, засвідчуваних у книжних стилях укра- їнської мови, учені виділяють у них неподільні дієслівно-іменникові сполуки типу брати ініці- ативу, відбувати покарання, давати можли- вість, набувати чинності, завдавати шкоди, створити умови. Крім констатації наявності таких сполук, дослідники висловлюють думку

про їхню стильову маркованість. Вони зазнача- ють, що конструкції типу порушити питання, висловлювати побажання, доходити висновку співвідносяться з поняттям книжного [1, с. 6] або що сполуки такого типу мають забарвлення книжності [3, с. 114].
   У такому потрактування вони спираються на те, що в стилістиці використовуються поняття стилістично маркованих (стилістично забарвле- них, стилістично позначених) та стилістично не маркованих (нейтральних, загальновживаних, міжстильових) мовних елементів. Стилістична маркованість виявляється у відсутності в певних текстах деяких мовних засобів і протиставленні своїми диференційними ознаками нейтральним одиницям. У зв’язку з цим стилістично нейтраль- ні елементи функціонують у всіх стилях мови, а стилістично марковані характерні для одного або декількох стилів.
   Виділення невирішених раніше частин загальної проблеми. Достовірність спостере- жень дослідників щодо стильової забарвленості розглядуваних сполук не підлягає сумніву, адже не можна не помітити функціональну закріпле- ність значної частини неподільних сполук за книжними стилями. Наприклад, сполучення до- водити до відома, досягати згоди, робити заяву, давати вказівки, проводити перевірку, забезпе- чити контроль, винести догану, покласти від- повідальність, виділити кошти, мати місце, на- брати чинності, порушувати питання природні для офіційно-ділового мовлення, а сполучення на зразок: зробити аналіз, дати пояснення, знайти відповідь, мати значення, входити в контакт, провести дослідження мають виразні ознаки на- укового стилю. Однак визнання наявності дієслів- но-іменникових сполук у книжних функціональ- них різновидах української мови не дає відповіді на всі запитання, пов’язані з їх специфічними особливостями вживання в книжних стилях мови. Потрібен більш детальний їх розгляд.
   Відсутність спеціальних досліджень, при- свячених функціонуванню неподільних дієслів- но-іменникових сполук у книжних стилях мови, спричинює необхідність їх подальшого вивчення. Цим визначається актуальність даної розвідки.
   Мета статті: визначити характерні ознаки неподільних дієслівно-іменникових сполук, що використовуються в книжних функціональних різно-видах української мови.
   Виклад основного матеріалу.  Як  відо- мо, офіційно-діловий стиль схильний до певних штампів, часто повторюваних, а тому й відзначу- ваних як належних саме цьому функціонально- му різновиду мови. До таких штампів належать і неподільні дієслівно-іменникові сполуки на кшталт: видати розпорядження, вирішувати питання, уживати заходів, давати право, за- ймати посаду, здійснити формування, мати обов’язки, набирати чинності, надається до- звіл, нести відповідальність, обіймати посаду, перебувати під охороною, підлягати обшуку, проводити роботу.
   Унаслідок частого повторювання ці й поді- бні сполуки стають відтворюваними одиниця- ми, тобто існують у готовому вигляді, причому відтворюва-ність неподільних сполук в офіцій- но-діловому стилі має більшу частотність, ніж

використання деяких з них в інших стилях. По- яснення цього в тому, що усталеність, стандарт- ність становлять для офіційно-ділового викладу функціональну особливість.  Це  зближує  його  з науковим стилем, для якого характерний ви- сокий рівень нормативності. Певна регламенто- ваність у виборі мовних засобів характерна і для деяких жанрів публіцистичного стилю, що спри- чиняє введення в газетно-публіцистичні тексти сполук, притаманних головно офіційно-діловим актам чи науковому різновиду мови.
   Визначальними ознаками офіційно-ділового стилю є однозначність ви-кладу інформації, її пе- реконливість, впливовість, адже мова докумен- тів має бути чіткою, точною, не викликати сумні- вів. Активне використання неподільних сполук свідчить про те, що вони здатні задовольнити ці вимоги.
   Потреба законодавчих актів у точності форму- лювання думки зумовлює введення неподільних сполук із дієсловами й іменниками, семантика яких пов’язана з офіційно-діловою сферою вжи- вання. Серед них, наприклад, дієслова: допус- тити, постановити, порушувати, надавати, досягати, визначати, доводити та іменники: наказ, вимога, відповідальність, виконання, можливість, обмеження. Книжне забарвлення надає законодавчим текстам певної тональності
– зобов’язаності, обов’язковості, а відтак і особли- вої значимості з погляду правових стосунків.
   Специфічною особливістю офіційно-ділового стилю є те, що в ньому використовуються як не- подільні сполуки, що здатні трансформуватися в дієслово, спільнокореневе з іменником відповід- ної сполуки, наприклад: взяти під арешт – за- арештувати, дати розпорядження – розпоря- дитись, вносити зміни – змінювати, так і такі неподільні сполуки, що дієслівного відповідника не мають, як-от: потребувати уваги, укладати угоду,покласти відповідальність, суперечити закону, виділити кошти, набрати чинності, скасовувати право, накладати стягнення, під- лягати реєстрації, обіймати посаду, вчинити проступок, провести захід, порушувати пи- тання, привести у відповідність. Аналіз за- конодавчих текстів засвідчує частотно більшу уживаність неподільних дієслівно-іменникових сполук, які не мають паралельних дієслівних форм. Відсутність відповідних значень дієслів спричиняє утворення сполук як єдино можливих мовних одиниць, спроможних передати дію від- повідного спрямування.
   У науковому стилі, як і в офіційно-діловому, засвідчуються обидва види дієслівно-іменнико- вих сполук: тих, що трансформуються в дієслово, і тих, які такого перетворення не припускають, і, як і в офіційно-діловому стилі, у ньому перевага надається неподільним сполукам, а не можли- вим дієсловам-замінникам, оскільки словосполу- чення здатне більш точно, недвозначно сформу- лювати необхідний контекст.
   Підтверджує це аналіз текстів різних наук: гуманітарних, фізико-математичних, медичних. Так, у філологічних працях часто вживаними є сполуки: відігравати роль, мати значення, звер- нути увагу, набувати поширення, проводити дослідження, приділяти увагу, робити огляд, дати можливість, брати участь, піддавати



критиці, знаходити відображення; у фізико- математичних книгах переважають сполуки на зразок: зробити аналіз, подається у вигляді, знайти розподіл, призвести до зростання, не- сти навантаження,зробити висновок, зробити аналіз, задовольняти умову, відповідати меті; у виданнях з медицини поширеними є такі по- єднання, як завдавати шкоду, надати допомогу, проводити аналіз, мати контакт, створюва- ти умови, брати на облік, стати в нагоді, вжи- вати заходів, проводити перевірку.
   Функціональна активність цих сполук у на- уковому стилі пояснюється тим, що в цьому стилі переважають мовні форми, які спроможні повно, чітко й однозначно передавати наукову інформа- цію. У цьому схожість наукового стилю з офіцій- но-діловим.
   І все ж науковий стиль має деяку своєрідність у вживанні неподільних дієслівно-іменникових сполук, здатних до  трансформації  в  дієслово.  У ньому засвідчується більше, ніж в офіційно- діловому стилі, функціонування сполук і одно- кореневих з іменниками дієслів як синонімів з метою урізноманітнення викладу та уникнення повторів, наприклад: Така система суттєво відрізняється від системи живлення електро- возів постійного струму, які одержують жив- лення від тягових підстанцій з багатофазним (від 6 до 24 фаз) випрямленням. Як відомо, при такому випрямленні пульсація випрямленої на- пруги дуже мала і тягові двигуни живлять- ся практично постійним струмом (посібник з електротехніки).
   Окрім того, у наукових статтях і монографіях до складу неподільної сполуки може входити при- кметник – поширювач іменника, який не тільки збільшує та урізноманітнює виражальні можли- вості сполучення, а й конкретизує зміст, виступа- ючи як необхідний компонент таких конструкцій. Ілюструють це приклади: Крім того, обертання якоря буксуючого двигуна з дуже великою час- тотою може призвести до його механічного зруйнування (посібник з електротехніки); При підозрі на патологічний процес вказаної лока- лізації виконують цитологічне досліджен- ня рідини, взятої шляхом пункції яєчника, або асцитичної рідини (посібник з медицини); Час- то такі скінченні частини таблиць і системи стрілок дають наочне уявлення про характер даного відношення (підручник з математики). Здатність неподільної дієслівно-іменникової спо- луки вводити до свого складу поширювач іменни- ка надає переваги в їх використанні порівняно з дієсловом-еквівалентом.
   Незважаючи на те, що перераховані сполу- чення характеризуються певною фаховою спе- цифікою використання, їх точне віднесення до окремої галузі наук – неможливе: частина з на- званих сполучень живається в текстах різних наук. І все ж існують деякі неподільні дієслівно- іменникові сполуки, які закріпилися в мові як сполуки відповідного фаху, наприклад: дати по- стріл (у військовій справі); реагувати з киснем (у хімії); зробити щеплення (у медицині); брати акорд (у музиці), які неможливо замінити відпо- відним дієсловом у зв’язку з відсутністю дієслів, однокореневих з іменниками постріл, кисень, щеплення, акорд.
   
Офіційно-діловий і науковий стилі мають свою специфіку словотвору. Це виявляється в тому, що для них характерні віддієслівні іменники з суфіксами -анн, -енн, -інн, які зберігають харак- тер опредмеченого процесу дії або абстрактного поняття за назвою дії. У використанні іменників полягає одна з особливостей структури неподіль- ної дієслівно-іменникової сполуки: у її складі функціонують тільки абстрактні іменники: від- дієслівні, відприкметникові, власне іменники. Як доводить аналіз, у цих стилях із кількісного погляду найчисленнішими є віддієслівні імен- ники: виконання, вимірювання, закручування, аналізування, додавання, випробовування, гно- їння, горіння, значення, колення, напруження, формування, лікування, відтворення відсторо- нення, використання.
   Активне введення неподільних дієслівно-імен- никових сполук у публіцистичні тексти доводить їхню здатність бути складниками синтаксичних структур, які задовольняють вимоги основних функцій публіцистики – інформативної та впли- вової. Своєрідність названих функцій виокрем- лює публіцистичний стиль серед інших книжних різновидів української мови – офіційно-ділового і наукового. Однак від цього він не втрачає ознак книжності: характеризується чіткістю викладу, обґрунтованістю висловлюваного, деталізацією фактів, тобто всього того, чого дотримуються авто- ри офіційно-ділових паперів і наукових трактатів. Саме тому природним стає проникнення в публі- цистичне мовлення сполук типу доводити до відо- ма, досягати згоди, робити заяву, давати вказів- ки, проводити перевірку, забезпечити контроль, винести догану, покласти відповідальність, ви- ділити кошти, мати місце, набрати чиннос- ті, порушувати питання, провести захід, часто фіксованих в офіційних повідомленнях. Частина неподільних сполук на зразок зробити аналіз, дати пояснення, знайти відповідь, мати значен- ня, входити в контакт, провести дослідження проникає в мову періодики з наукового стилю. Те, що публіцистика вбирає в себе елементи ділового й наукового різновидів української мови, поясню- ється різноплановістю газетно-публіцистичних матеріалів, пов’язаних із державним управлін- ням, політичними питаннями, науковими пошу- ками і досягненнями.
   Аналіз функціонування неподільних дієс- лівно-іменникових сполук в офіційно-діловому, науковому, публіцистичному стилях доводить, що серед них надто мало таких, які б уживалися лише в текстах одного стилю й абсолютно не ви- користовувалися в друкованих матеріалах іншо- го. Переважна їх більшість засвідчується в усіх книжних стилях, що підтверджує загальновиз- нану тезу, за якою будь-який стиль не становить замкненої системи. У взаємопроникненні стилів убачається розвиток мови взагалі і збагачення стилістичними засобами кожного стилю – зокре- ма. Це підтверджують дослідники, які слушно зазначають, що «рушіями нових тенденцій у роз- витку української мови є низка чинників як по- замовного, так і внутрішньомовного характеру, що виявляються здебільшого комплексно – у вза- ємопереплетенні та взаємодії» [2, с. 18].
   Однак, незважаючи на те, що в різних книж- них стилях засвідчуються ті самі неподільні ді-

єслівно-іменникові сполуки, вони все ж підда- ються групуванню як одиниці певного книжного функціонального різновиду. За основу їхнього розрізнення беруться кількісні характеристики їх поширеності й урахування семантики вико- ристовуваних у них дієслів та іменників.
   Пов’язаність наведених у розвідці дієслівно- іменникових сполук із певним книжним стилем встановлювалася з огляду на частотність їх ужи- вання в офіційно-ділових, наукових, публіцис- тичних текстах.
   Висновки та перспективи подальших до- сліджень. Отже, можна висновкувати, що актив- не функціонування неподільних дієслівно-імен- никових сполук в офіційно-діловому, науковому
й публіцистичному мовленні підтверджує їхню здатність задовольняти екстралінгвальні вимо- ги розглядуваних стилів. Стильове забарвлення таких сполук полягає в характерному для них відтінку книжності, що є ознакою писемного мов- лення. Як свідчить аналіз різностильових тек- стів, вони неоднаково представлені в них. Різну частотність уживання цих сполук можна поясни- ти тим, що вимоги в кожному стилі різні, а тому й затребуваність цих сполук у кожному з них та- кож неоднакова.
   У подальших дослідженнях перспективним видається вивчення особливостей функціонуван- ня неподільних  дієслівно-іменникових  сполук  у жанрах розмовного стилю української мови.

Список літератури:

1. Мова і час. Розвиток функціональних стилів сучасної української літературної мови / під ред. В.М. Русанів- ського. Київ : Наукова думка, 1977. 237 с.
2. Нові тенденції розвитку української мови : навчальний посібник для студентів вищих навчальних закладів / укладач О.В. Бабакова. Мелітополь : МДПУ ім. Б. Хмельницького, 2015. 69 с.
3. Слинько І.І., Гуйванюк Н.В., Кобилянська М.Ф. Синтаксис сучасної української мови: Проблемні питання : навчальний посібник. Київ : Вища школа, 1994. 670 с.
4. Українська мова: Енциклопедія / редкол. : В.М. Русанівський, О.О. Тараненко, М.П. Зяблюк та ін. 2-ге вид., випр. і доп. Київ : «Українська енциклопедія» імені М.П. Бажана, 2004. 824 с.
References:
1. Rusanivskyi, V.M. (ed.) (1977). Mova i chas. Rozvytok funktsionalnykh styliv suchasnoi ukrainskoi literaturnoi movy [Language and time. Development of functional styles of modern Ukrainian literary language]. Kyiv: Naukova dumka. (in Ukrainian)
2. Babakova, O.V. (ed.) (2015). Novi tendentsii rozvytku ukrainskoi movy [New trends in the development of the Ukrainian language]. Melitopol: MDPU imeni B. Khmelnytskoho. (in Ukrainian)
3. Slynko, I.I., Huivaniuk, N.V., & Kobylianska, M.F. (1994). Syntaksys suchasnoi ukrainskoi movy: Problemni pytannia [Syntax of the modern Ukrainian language: Problematic issues]. Kyiv: Vyshcha shkola. (in Ukrainian)
4. Rusanivskyi, V.M., Taranenko, O.O., & Ziabliuk, M.P. (ed.) (2004). Ukrainska mova: Entsyklopediia [Ukrainian language: Encyclopedia]. Kyiv: Ukrainska entsyklopediia imeni M.P. Bazhana. (in Ukrainian)





Karpenko Nadiia
V.N. Karazin Kharkiv National University
UNDIVIDABLE VERB-NOUN COMBINATIONS
IN THE ASPECT OF THE THEORY OF BOOK STYLES
Summary. The article analyzes the functioning of undividable verb-noun combinations in book styles of lan- guage – official-business, scientific, and journalistic. A description of the prevalence of such combinations in the functional varieties of the Ukrainian language is given to establish the ability of these combinations to meet the extralingual requirements of the considered styles. Belonging to certain styles of language is determined; the signs of bookishness of undividable combinations are established. Possibilities of using combinations in multi- disciplinary texts are demonstrated. The frequency of their use in texts of different styles is described. Attention is paid to the ability of undividable combinations to have a verb equivalent, which achieves the formation of a synonymous series, the components of which, being semantically close, suggest interchangeability. In practical use, the free replacement is hindered by the semantic nuances of comparable synonyms that do not allow them to be identi-fied. An undividable verb-noun combination calls the corresponding action more definitively, which a single verb does not allow. Undividable combinations are characterized by unambiguity in the transfer of in- formation, allowing more accurately formulate the idea. It is stated that the composition of an undividable com- bination may include an adjective – a noun distributor, which serves as a means of clarifying such constructions. The study showed that undividable verb-noun combinations are actively used in the book styles of the modern Ukrainian language. This fact indicates their multifunctionality as a general language syntactic unit. As the analysis of the functioning of undividable verb-noun combinations shows, among them there are those that are used only in a certain style and are not used in the texts of another, which is regulated by stylistic restrictions. Despite the fact that undividable verb-noun combinations are components of different styles of the Ukrainian language, combinations have both a stylistic coloring – a shade of bookishness, and functional fixation for a cer- tain language sphere – combinations are more often used in official-business and scientific styles.
Keywords: undividable verb-noun combinations, functional styles of the Ukrainian language, bookish styles, stylistic markings, synonymic connections.
