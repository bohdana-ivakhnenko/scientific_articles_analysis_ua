«Молодий вчений» • № 10 (86) • жовтень, 2020 р.
«Молодий вчений» • № 10 (86) • жовтень, 2020 р.
DOI: https://doi.org/10.32839/2304-5809/2020-10-86-97 УДК 811.112.2



Моісєєва Н.О., Савостіна Д.Д.
Національний технічний університет України

«Київський політехнічний інститут імені Ігоря Сікорського»
ЛЕКСИЧНІ ТРУДНОЩІ ПЕРЕКЛАДУ ЮРИДИЧНОЇ ТЕРМІНОЛОГІЇ
Анотація. У статті розглянуто особливості перекладу юридичної термінології; подано визначення понять
«термін», «юридичний термін»; наведено характеристики юридичного терміну та особливості юридичного перекладу; досліджено труднощі перекладу юридичної термінології та запропоновано шляхи їх вирішен- ня. До перекладацького аналізу залучено бази даних та словники юридичних термінів німецько-україн- ського напрямку перекладу. Особливу увагу приділено класифікації юридичних термінів та труднощам, з якими найчастіше мають справу перекладачі. Окрему роль відіграють труднощі, обумовлені юридичною природою терміну та розбіжностями у юридичних системах різних країн. Проведене дослідження вказує на необхідність продовження подальших розробок у визначеному напрямі на матеріалі німецькомовного юридичного дискурсу.
Ключові слова: термін, труднощі перекладу, юридична термінологія, юридичний переклад, юридичний термін.


       Постановка проблеми. Юридична тер- мінологія залежить від вектору розвитку держави та  її зовнішньо-політичної діяльності, в процесі якої виникає велика кількість різно- жанрових юридичних текстів, які потребують якісного перекладу задля забезпечення ефектив- них міжнародних відносин, над якими сьогодні Україна активно працює в напрямку європей- ської інтеграції. Порядок здійснення перекладів українською мовою актів Європейського Союзу axquis communautaire, пов’язаних з виконанням зобов’язань у сфері Європейської інтеграції забез- печує постанова Кабінету Міністрів України від 31 травня 2017 р. № 152 [12]. Зміст цієї постанови передбачає переклад акту, термінологічну пере- вірку, затверджений переклад акту з англійської або іншої офіційної мови ЄС українською мовою. У тексті оригіналу та тексті перекладу повинна бути дотримана єдність термінології, проте зараз

ще існують розбіжності у багатьох термінах, це потребує ґрунтовніших досліджень цій галузі.
   Аналіз останніх досліджень і публікацій. Значний внесок у розвиток юридичної терміноло- гії зробили дослідники Й. Альбрехт, К. Грібель, П.М. Рабінович, В.Н. Комісаров, І.С. Алєксєєва, В.В. Алімов. Німецько-український юридич-  ний переклад став темою для наукових праць О.А. Шаблій, А. Гриненко, Б. Шлоера, Т.Р. Кия- ка, А.М. Науменка та ін.
   Актуальність нашого дослідження зумовлю- ється гострою необхідністю вивчення німецької юридичної термінології та її відтворення укра- їнською мовою. Враховуючи стрімке зростання співпраці України з державами-членами ЄС, зо- крема із Федеративною Республікою Німеччина, та входом іноземних інвесторів на український ринок, дослідження труднощів, які можуть ви- никнути при перекладі юридичних документів


© Моісєєва Н.О., Савостіна Д.Д., 2020

є важливим аспектом у професійній підготовці перекладача.
   Метою нашої статті є аналіз сучасного стану розвитку термінології юридичного напрямку; ви- окремлення особливостей юридичного перекладу та класифікація видів юридичних термінів; аналіз труднощів, що виникають під час перекладу нор- мативних документів та способів їх подолання.
   Виклад основного матеріалу й обґрунту- вання отриманих результатів дослідження. Сучасний розвиток суспільства постійно вносить свої корективи в усі галузі знань, які внаслідок цього доповнюються новими словами та створю- ють виклики перед лінгвістами. Значну роль тут відіграє термінологічна лексика, яка у розвине- них мовах досягає кількох мільйонів лексичних одиниць і ця кількість продовжує невпинно зрос- тати. Є чимало способів поповнення мовного фон- ду новими термінами. Першим шляхом є надання статусу термінів загальновживаним лексичним одиницям рідної мови. Цей варіант не завжди є доречним, оскільки тут часто мають місце пере- осмислення, метонімічне перенесення (öffentliche Hand – органи державної влади; juristische Person – юридична особа; Pro-Kopf – на душу населення). З метою диференціації подібних лексичних оди- ниць терміни часто змінюють форму написання, вимови, відмінювання, наголосу [7, с. 9].
   Популярнішим варіантом є утворення термі- нів шляхом запозичення з інших мов. На різних етапах становлення суспільства терміни запози- чуються з різних мов, що зумовлюється різними історичними умовами (der Affront (фр.) – публіч- на образа; das Agreement (англ.) – угода, домовле- ність; der Pool (англ.) – пул (об’єднання підприєм- ців, що ставить своєю метою, напр. регулювання цін). Часто зустрічається такий тип запозичень, як вживання слів і словотвірних моделей грецької та латинської мов (der Nomos (грец.) – закон; die Nomothesie (грец.) – законодавство; legem habere (лат.) – мати право свідчити під присягою; legibus solutus (лат.) – вилучений з дії законів). Такі терміни утворювалися на різних етапах роз- витку мови і в різних терміносферах [7, с. 9].
   Що ж стосується самого терміну, то влучну де- фініцію подає І.С. Квитко: «Термін – це слово чи словесний комплекс, що співвідноситься з понят- тям певної організованої галузі пізнання (науки, техніки), що вступають у системні відносини з ін- шими словами та словесними комплексами і утво- рюють разом з ними в кожному окремому випадку та в певний час замкнену систему, що характери- зується високою інформативністю, однозначністю, точністю та експресивною нейтральністю» [8, c. 21]. Аналізуючи сьогоднішній стан українсько-
го термінознавства, яке активно досліджується  в працях Т.Р. Кияка, А.М. Науменка, О.Д. Огуя можна прослідкувати, що термінологія у науко- вих дослідженнях постає як об’єкт перекладоз- навства [9, c. 246–250]. Особливої уваги, на нашу думку, заслуговує саме переклад юридичної тер- мінології, адже мова йде про збереження не лише змісту, а й точного відтворення правових понять.
   У сферах правотворення, судочинства, юри- дичної науки та освіти користуються юридичним терміном, який є словом або словосполученням, що виражає поняття з правової сфери суспіль- ного життя і має визначення в юридичній літе-

ратурі (нормативно-правових актах, юридичних словниках, довідниках, енциклопедіях, науко- вих працях тощо) [13]. До основних характерис- тик юридичного терміну належать [11, с. 56]:
   – Відповідність правилам і нормам відповід- ної мови;
– Систематичність;
   – Відповідність конкретній дефініції, що орі- єнтована на відповідну концепцію;
– Відносна незалежність від контексту;
– Точність;
– Лаконічність;
– Виразна нейтральність.
   Великий енциклопедичний юридичний слов- ник поділяє юридичні терміни на три види за ознакою «зрозумілості» [5]:
   1. Терміни загального вжитку, які характе- ризуються тим, що вони вживаються в повсяк- денному значенні і зрозумілі всім: der Bezirk – район, округ; das Gehalt – заробітна плата; die Kriminalpolizei – кримінальна поліція;
   2. Спеціальні юридичні терміни, які мають особливий правовий зміст і зрозумілі лише фа- хівцям в області права: der Haftzweck – мета арешту; die Übereinkunft – угода, договір; der Machtgeber – довіритель;
   3. Спеціально-технічні терміни, які познача- ють галузь спеціальних знань – техніки, еконо- міки, медицини тощо (ці терміни повинні бути зрозумілими юристові, який є ще і фахівцем в іншій галузі): der Blankokredit – бланкокредит, кредит без покриття; die Herstellungskosten – витрати виробництва; die Materialbeistellung – постачання сировини і матеріалів.
   Перед початком роботи над юридичним перекла- дом слід звернути увагу на деякі його особливості:
   – Переклад правової термінології охоплює міждержавні та внутрішньодержавні положен- ня, тому перекладач повинен володіти знаннями про обидві правові системи (der Bundesamt – фе- деральне відомство; der Reichskanzler – рейх- сканцлер (терміни існують в межах правової системи ФРН, але відсутнє в українській тер- мінології)) [2];
   – Наявність скорочень,  абревіатур, більшість  з яких зустрічається лише в юридичних текстах (EG – Europäische Gemeinschaft – європейська спіль- нота; a. D. – außer Dienst – у відставці; a. L. – auf Lebenszeit – довічно; A. A. – das Auswärtige Amt – Фе- деральне міністерство закордонних справ);
   – Тексти міжнародних угод характеризують- ся запозиченнями з латинської та французької (vital – за життя; cessio legis – законна по- ступка вимоги; Juris Doctor – Доктор права; ad interim – тимчасово) [15, c. 267].
   Кожен напрямок перекладацької діяльнос-  ті потребує детального вивчення та вирішення проблем, які пов’язані з конкретною тематикою. Складнощі перекладу юридичної термінології визначаються комплексом причин, до основних мовних можна віднести [1, с. 282; 4, с. 15]:
   – Труднощі, пов’язані із специфічними ха- рактеристиками юридичного терміну. Варто наголосити, що особливої уваги в процесі юри- дичного перекладу потребують кліше (gestützt auf die Verordnung (EG) Nr… – спираючись на регламент (ЄСп) № …; für die Mitgliedstaaten (EG …) – від імені держав-членів (ЄСп)), ско-

рочення (SozR. від Sozialrecht – соціальне пра- во ФРН; Übk. Übereinkommen – угода, конвен- ція) та абревіатури (RSO від Rechtssicherungs- Ordnung – порядок правового забезпечення; SBG відSchwerbeschädigtengesetz – закон про допомо- гу особам, які отримали тяжкі тілесні ушко- дження), а також «фальшиві друзі перекладача» (Regelung – правило, норма, положення, а не ре- гулювання; Kreditinstitut – банк, а не інститут, в якому готують кредиторів або де можна на- вчатися в кредит );
   Складність перекладу скорочень та абревіа- тур полягає в тому, що спочатку необхідно роз- шифрувати це скорочення або/та абревіатуру, для достовірнішої інформації при цьому варто користуватися інформаційно-довідковою літе- ратурою. Наступним складним моментом може бути відсутність у мові перекладу таких мовних засобів, тому перекладачеві доведеться обрати один із найбільш підходящих перекладацьких прийомів (найчастіше використовується тран- скрипція або транслітерація) або створювати ав- торські відповідники. Найпоширенішою помил- кою при перекладі «фальшивих друзів перекла- дача» є сприймання їх як термінів-інтернаціона- лізмів та відтворення того значення, яке існує в рідній мові із схожим лексичним елементом.
   – Труднощі, які виникають через неспівпа- діння юридичних систем держав, відповідно, через розбіжності понять, які передаються тер- мінами-аналогами, існування специфічних для однієї терміносистеми одиниць і відсутність пе- рекладацьких еквівалентів в іншій (пов’язано із різним політичним устроєм держав, відсутністю в українській мові німецькомовних реалій) (der Bundesanwalt – федеральний прокурор (ця ре- алія відсутня в українській правовій системі, натомість є Генеральний прокурор, прокурор місцевої прокуратури, в тому числі військової прокуратури); die Autobahnbenutzungsgebühr – мито за проїзд по автостраді (це поняття теж відсутнє в українських реаліях));
   – Труднощі суб’єктивного характеру, пов’язані з недостатньою підготовкою осіб, які займаються перекладацькою діяльністю. В цьому випадку труднощі можуть виникнути із «фальшифими друзями перекладача», через незнання правни- чих засад країни, з мови якої виконується пере- клад та відсутність фонових знань з правничої тематики. Перекладач повинен освоїти галузь юридичної науки, в якій він працює, та проник- нути в сутність термінів, їх функціонування в ре- альному житті.
   Для подолання описаних труднощів при пе- рекладі юридичної термінології німецько-укра- їнського напрямку ми опрацювали наукові пра- ці В.І. Карабана, О.А. Шаблій, А.Л. Семенова  та пропонуємо наступні шляхи їх вирішення:
   1. Використовувати методи транслітерації (der Bürger – бюргер; der Kanzler – канцлер) та транскрибування (Euroland – Євроленд), каль- кування (der Hauptakt – головний акт), якщо лексична одиниця вихідної мови відсутня у мові перекладу.
   2. Передавати   значення   терміну   мето- дом описового перекладу (die plurilaterale Handelsübereinkunft – торгове погодження з обме- женим колом учасників). В наведеному прикладі

термінологічне словосполучення німецької мови не має відповідника в українській мові. Воно має на увазі погодження, в якому беруть участь лише окремі члени-учасники торгової організації. Укра- їнською мовою використано саме описовий пере- клад задля зрозумілості значення реципієнтом.
   3. Використовувати аналогову заміну, пере- кладаючи зрозумілими словами для цільової мови, у випадках, коли термін не існує в цій мові (Верховна Рада – der Oberste Rat). З прикладу ви- дно, що аналогова заміна може бути з елемента- ми калькування.
   4. Конкретизувати значення терміну за-  для його зрозумілості реципієнтом (Einspruch erheben – подавати апеляцію – дієслово erheben перекладається за допомогою конкретизації, адже дослівно означає піднімати, заявляти, тоб- то фактично це означає, що якась із сторін судо- вого процесу підняла питання щодо оскарження рішення. Оскільки українською мовою із понят- тям апеляція не доречно використовувати прямі відповідники вказаного дієслова, то значення конкретизується до подавати.)
   5. Генералізувати значення терміну задля його зрозумілості реципієнтом. Наприклад: die Anzeige, die Anmeldung, das Ansuchen, der Antrag є відносно рівнозначними для терміну заява, кожна із наведених лексичних одиниць має се- мантичні відмінності та може вживатися в різ- них контекстах. Термін die Anzeige може озна- чати «повідомлення про здійснення злочину, донос; заява, повістка» і використовується, коли йдеться про письмове повідомлення, що має юри- дичну силу. Значення терміну Anmeldung схоже із попереднім та може перекладатися як «заява, повідомлення, повістка». Ansuchen має деякі се- мантичні відмінності та може використовувати- ся для позначення таких понять як «прохання, клопотання, а також заява». Термін Antrag має ширше значення та може розглядатися як «про- позиція, заява, клопотання, вимога». Таким чи- ном, генералізований переклад заява може ви- користовуватися для кожного із запропонованих термінів в залежності від контексту.
   6. Додавати лексичні одиниці для передачі імпліцитних елементів змісту оригіналу. Напри- клад: der Dritte – третя особа. В цьому випадку термін німецької мови виражений субстантиво- ваним числівником та перекладається україн- ською мовою з додаванням іменникової частини особа. Ця трансформація є доцільною, оскільки в цільовій мові субстантивовані числівники не використовуються самостійно і потребують уточ- нення значення задля досягнення зрозумілості та однозначності.
   7. Опускати граматичні конструкції, щоб уникнути явищ, які не властиві цільовій мові, але зберігаючи при цьому значення терміну. Прикладом опущення може виступати наступ- не юридичне кліше: in Erwägung nachstehenden Grundes – враховуючи [7, с. 126]. Перекладаючи українською мовою структурні частини норма- тивно-правових актів, перекладач опускає гра- матичну конструкцію, натомість передає лише семантичне значення.
   8. Постійно поглиблювати фонові знання з теми, над якою працює перекладач. Цікавитися змінами в соціально-політичному устрої ФРН та



звертати увагу на виникнення нових юридич- них явищ, процесів та те, як їх можна відтворити українською мовою.
   9. Враховуючи можливу наявність синонімів, які відповідають одному терміну, перед початком перекладу варто ознайомитися із повним текстом, зафіксувати всі випадки його вживання і обрати один відповідник в українській мові, який найдо- цільніше буде використати в усіх випадках.
   10. По можливості при перекладі користува- тися не лише двомовними юридичними словни- ками, а й перекладною офіційною літературою в певній галузі, де вже використовувалися необ- хідні терміни.
   Крім того, у перекладі засадничих конститу- ційних та інших законодавчих норм необхідно намагатися передавати їхній історично сформо- ваний зміст, адже від цього залежить їхнє розу- міння і тлумачення під час правозастосування. А непрофесійний юридичний переклад оберта- ється негативними правовими наслідками для фізичних та юридичних осіб, чиї права, претензії

та обов’язки були неправильно або некоректно передані у тексті перекладу [14].
   Висновки. В процесі дослідження було визна- чено три найпоширеніші групи труднощів при перекладі юридичної німецької термінології: труд- нощі, пов’язані із специфічними характеристика- ми терміну, до яких належать кліше, скорочення, абревіатури, «фальшиві друзі перекладача»; труд- нощі, які виникають через розбіжності у правових системах ФРН та України; труднощі суб’єктивного характеру, пов’язані із знаннями та навичками перекладача в галузі права. Під час дослідження було виявлено шляхи подолання труднощів пере- кладу за допомогою лексико-семантичних прийо- мів та трансформацій.  найдоцільнішими  з яких  є описовий переклад, додавання, калькування. Ці методи допомагають зберегти семантичне значен- ня вихідної мови та відтворити його максимально зрозуміло цільовою мовою. Перспективним на- прямком дослідження є пошук нових шляхів по- долання лексичних труднощів під час юридичного перекладу з німецької мови українською.

Список літератури:
1. Albrecht J. Übersetzung und Linguistik. 2. Aufl. – Narr Francke Attempto Verlag GmbH + Co.KG, Tübingen 2013. 328 s.
2. Griebel C. Rechtsübersetzung und Rechtswissen: Kognitionstranslatologische Überlegungen und empirische Untersuchungen des Übersetzungsprozesses. – Frank&Timme GmbH, Berlin, 2013. S. 167–170.
3. Алексеева И.С. Введение в переводоведение. Санкт-Петербург : Филологический факультет СПбГУ, 2004. 352 с.
4. Алимов В.В. Юридический перевод. Практический курс. Английский язык. Москва, 2005. 160 с.
5. Великий енциклопедичний юридичний словник / за ред. Д.С. Азаров, В.І. Акуленко, Ю.В. Александров та ін. Київ : Юридична думка, 2012. 1017 с.
6. Д'яков А.С., Кияк Т.Р., Куделькою З.Б. Основи термінотворення. Київ : Вид. дім «КМ Academia», 2000. 216 с.
7. Касяненко Д С. Мовні кліше та канцеляризми нормативно-правових актів ЄС крізь призму перекладу з німецької мови українською. Наукові записки Національного університету “Острозька академія”. Серія : Філологічна. 2015. № 52. С. 125–127. URL: http://nbuv.gov.ua/UJRN/Nznuoaf_2015_52_44 (дата звернення: 20.10.2020).
8. Квитко И.С. Термин в научном документе. Львов : Высшая школа, 1976. 126 с.
9. Кияк Т.Р., Науменко А.М., Огуй О.Д. Перекладознавство (німецько-українськй напрям). Київ : Видавничо- поліграфічний центр “Київський університет”, 2008. 543 с.
10. Комисаров В.Н. Лингвистика перевода. Москва : Международные отношения, 1980. 167 с.
11. Про порядок здійснення перекладу на українську мову актів Європейського Союзу acquis communautaire від 31 травня 2017 р. № 512 / Кабінет Міністрів України. URL: https://zakon.rada.gov.ua/laws/show/512-2017-
%D0%BF#Text (дата звернення: 20.10.2020).
12. Рабінович П.М., Дудаш Т.І. Правнича мова: основні складники (загальнотеоретична характеристика).
Вісник Національної академії правових наук України. 2017. № 1(88). С. 17–29.
13. Шаблій О. А. Переклади чи перекрути?: про доступ до зарубіжної інформації у галузі права. Юридичний журнал. 2014. № 2. С. 51–55.
14. Шумило І., Сніца Т. Особливості перекладу юридичних текстів Філологічний дискурс. 2016. № 4. С. 266–272.
References:
1. Albrecht, J. (2013). Übersetzung und Linguistik [Translation and linguistics]. Tübingen: Narr Francke Attempto Verlag GmbH + Co.KG.
2. Griebel, C. (2013). Rechtsübersetzung und Rechtswissen: Kognitionstranslatologische Überlegungen und empirische Untersuchungen des Übersetzungsprozesses [Legal translation and legal knowledge: cognitive-translatological considerations and empirical studies oft he translation process]. Berlin: Frank&Timme GmbH, pp. 167–170.
3. Alekseeva, I.S. (2004). Vvedenie v perevodovedenie [Introduction to translation Studies]. Moscow: Izdatel'skij centr «Akademija». (in Russian)
4. Alimov, V.V. (2005). Juridicheskij perevod. Prakticheskij kurs. Anglijskij jazyk [Legal translation. Practic cource. English language]. Moskow: KomKniga. (in Russian)
5. Azarov, D.S., Akulenko, V.I., & Aleksandrov, Yu.V. (2012). Velykyj entsyklopedychnyj iurydychnyj slovnyk [Large encyclopedic legal dictionary]. Kyiv: Yurydychna dumka. (in Ukranian)
6. D'iakov, A.S. (2000). Osnovy terminotvorennia [Fundamentals of term formation]. Kyiv: Vyd. dim «KM Academia». (in Ukranian)
7. Kasyanenko, D.S. (2015). Movni klishe ta kancelyaryzmy normatyvno-pravovyx aktiv kriz pryzmu perekladu z nimezkoi movy ukrayinskoyu [Language cliches and clericalisms of normative-legal acts of the EU through the prism of translation from German into Ukrainian]. Scientific notes of the National University “Ostroh Academy”, vol. 52, pp. 125–127. Available at: http://nbuv.gov.ua/UJRN/Nznuoaf_2015_52_44 (accessed 20 October 2020).
8. Kvitko, I.S. (1976). Termin v nauchnom dokumente [Term in scientific document]. Lviv: Vysshaja shkola. (in Russian)
9. Kyiak, T.R., Naumenko, A.M., & Oguj, O.D. (2008). Perekladoznavstvo (nimets'ko-ukrains'kj napriam) [Translation Studies (German-Ukranian direction)]. Kyiv: Vydavnycho-polihrafichnyj tsentr “Kyivs'kyj universytet”. (in Ukranian)

10. Komisarov, V.N. (1980). Lingvistika perevoda [Linguistic of translation]. Moskva: Mezhdunarodnye otnoshenija. (in Russian)
11. Pro poriadok zdijsnennia perekladu na ukrains'ku movu aktiv Yevropejs'koho Soiuzu acquis communautaire [On the order of transfer to the Ukrainian Acts of the European Union acquis communautaire] (2017, May 31). Available at: https://zakon.rada.hov.ua/lavs/shov/512-2017-%D0%BF№ Tekht (accessed 20 October 2020).
12. Rabinovych, P.M. (2017). Pravnycha mova: osnovni skladnyky (zahal'noteoretychna kharakterystyka) [Legal language: main components (general theoretical characteristics)]. Visnyk Natsional'noi akademii pravovykh nauk Ukrainy [Bulletin of the National Academy of Legal Sciences of Ukraine], no. 1, pp. 17–29. (in Ukranian)
13. Shablij, O.A. (2014). Pereklady chy perekruty?: pro dostup do zarubizhnoi informatsii u haluzi prava [Translation or distortion? On access to foreign onformation in the field of law]. Yurydychnyj zhurnal [Legal journal], no. 2, pp. 51–55. (in Ukranian)
14. Shumylo, I. (2016). Osoblyvosti perekladu iurydychnykh tekstiv [Features of translation of legal texts].
Filolohichnyj dyskurs [Philological discourse], no. 4, pp. 266–272. (in Ukranian)





Moisieieva Nataliia, Savostina Diana
National Technical University of Ukraine
«Igor Sikorsky Kyiv Polytechnic Institute»
LEXICAL DIFFICULTIES OF TRANSLATION OF LEGAL TERMINOLOGY
Summary. The article deals with the main concepts of legal translation; the peculiarities of the translation of legal terminology; the definition of the “term”, “legal term”; the characteristics of the legal term, and features of legal translation; the difficulties of translating legal terminology. The database and dictionaries of legal terms of the German-Ukrainian direction of translation are involved in the translation analysis. The content of this article confirms that terminology in scientific research appears as an object of translation studies. In the fields of lawmaking, judiciary, jurisprudence and education use a legal term. Legal term is a word or phrase that expresses the concept of the legal sphere of public life and has a definition in the legal literature (laws, legal dic- tionaries, reference books, encyclopedias, scientific papers etc.). Particular attention is paid to the classification of legal terms and the difficulties that often hinder translators. The translation of a legal text causes many dif- ficulties related to the uniqueness of the legal language, linguistic and cultural inequality between the original language and the language of translation, the difference in the legislative systems, and linguistic traditions. Difficulties due to the legal nature of the term and inconsistencies in the legal systems of different countries play a special role. We have suggested ways to overcome language difficulties through lexical-semantic trans- formations and techniques. These are techniques such as transcoded borrowing, calquing, analog replacement, descriptive and explanatory translation, modulation, concretization, generalization, addition, omission. These methods help to preserve the meaning of terminological units with a possible replacement of their structure. In our opinion the most expedient solutions to translation language problems are descriptive translation, addi- tion, calquing. These methods preserve the semantic meaning of the original term and reproduce it as clearly as possible in the target language. The article indicates the need to continue further development in a certain direction on the material of German-language legal discourse and the search for new ways to overcome difficul- ties in the translation of German-language legal terminology.
Keywords: term, legal term, legal terminology, legal translation, difficulties of translation.
