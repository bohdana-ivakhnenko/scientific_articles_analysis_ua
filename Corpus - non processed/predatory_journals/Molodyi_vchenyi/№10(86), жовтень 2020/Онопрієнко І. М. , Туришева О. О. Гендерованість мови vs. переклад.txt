«Молодий вчений» • № 10 (86) • жовтень, 2020 р.
DOI: https://doi.org/10.32839/2304-5809/2020-10-86-99 УДК 811.112.2



Онопрієнко І.М., Туришева О.О.
Національний технічний університет України

«Київський політехнічний інститут імені Ігоря Сікорського»
ГЕНДЕРОВАНІСТЬ МОВИ VS. ПЕРЕКЛАД
Анотація. Статтю присвячено виявленню основних процесів забезпечення гендерної рівності в сучасній комунікації, проведено аналіз робіт відповідної тематики. Визначено основні тенденції в суспільстві, які спричинили появу проблеми гендерної асиметрії в мові і передували взаємовпливу проблем гендерної асиметрії з мовним питанням на прикладі гендерних та гендерно-незорієнтованих мов. Схарактеризовано основні підходи до забезпечення гендерної рівності в мовах відповідно до їх граматичних структур. Визна- чено процеси нейтралізації та фемінізації мов на конкретних прикладах, а також надано характеристи- ку безгендерним мовам. У статті розглянуто методи забезпечення гендерної рівності в українській мові шляхом фемінізації, зокрема визначено розвиток і становлення українських фемінітивів та особливості їх творення. Було схарактеризовано проблеми в перекладацькій галузі, які спричинені тяжінням мов до ген- дерної рівності. Хоч поточні результати свідчать про існування відмінностей в гендерній рівності між кра- їнами з різними граматичними гендерними мовними системами, вони не можуть відповісти на питання, які процеси є каталізаторами цих відмінностей та яку роль у цьому процесі відіграють системи різних мов.
Ключові слова: гендерна лінгвістика, фемінітиви, гендерна асиметрія, фемінізація мови, переклад.


Постановка проблеми. XX століття ознаме- нувалося серйозними змінами як в суспіль-
стві, так і в науці. Багато уваги приділяється пра- вам людини, жінки почали боротьбу за гендерну рівність, яка продовжується на правовому, соціаль- ному та індивідуальному рівні в наш час та прони- кає в усі сфери нашого життя. Такі зміни в соціумі змушують нас переосмислити роль гендеру та, вра- ховуючи чутливість до подібних соціальних транс- формацій саме мови, розглянути деякі мовні яви- ща зовсім під іншим кутом. Боротьба за рівні права сьогодні триває в усьому світі та проникає в усі сфе- ри сучасного життя: впливаючи на мовні процеси в умовах світової глобалізації, суспільство прагне позбутися гендерних стереотипів чи не в будь-якій сфері діяльності. І, враховуючи природу та специ- фіку кожної окремо взятої мови, це може призво- дити до певних проблем чи суперечностей в галузі перекладу і в процесі перекладу зокрема.
   
Аналіз останніх досліджень і публікацій. Дослідженням цих питань займалися ряд на- уковців. Зокрема, чимало праць А. Архангель- ської присвячені процесу фемінізації української мови. Н. Миронова, А. Кириліна досліджували лінгвістичний  аспект  гендера.  Дослідження  О. Петрової присвячені процесу фемінізації су- часної німецької мови, а мовознавці Р. Герберт та М. Гелінгер вивчали репрезентацію чоловіків та жінок у мові.
   Виділення не вирішених раніше частин загальної проблеми. Проблема гендерної рів- ності та її відображення через мову сьогодні по- стає перед нами як ніколи гостро та призводить до активних дискусій, а також до пошуків різ- них варіантів її вирішення у перекладознавстві. Крім цього, досліджуючи проблему з точки зору різних мов та культур, можна виявити, що акту- альність  підтверджується  недостатнім  вивчен-
© Онопрієнко І.М., Туришева О.О., 2020

ням цієї проблеми, оскільки для кожної мови чи культури характерний свій темп та перебіг про- цесу становлення гендерної рівності та виражен- ня її через мову.
   Мета статті полягає у визначенні та харак- теристиці соціальних тенденцій, які актуалі- зували проблему гендерної рівності; виявленні впливу суспільних процесів на розвиток мовоз- навства на прикладі гендерних та безгендерних мов та постановці проблем, які можуть виникати у процесі їх перекладу.
   Виклад основного матеріалу. Цілком ймо- вірно, що поки існувала мова, відмінність між чоловіком і жінкою також була присутня в ній. Лінгвісти і психологи вважають, що гендер може бути «настільки фундаментальним поняттям для соціальної організації і соціальної структури, що лінгвістичні засоби, які відносяться до цієї кате- горії, необхідні для мовних спільнот» [9, с. 163]. Однак посилання на граматичні позначення статі в мові викликали побоювання з приводу здатності мови формувати соціальні стереоти- пи про гендер і, можливо, в кінцевому підсумку визначати статусні  відмінності  між  чоловіком і жінкою. Основна ідея феміністської критики мови, зокрема, полягає в тому, що мова вважа- ється в переважній більшості андроцентричною, ставлячи дівчат і жінок у невигідне становище  в особистих і професійних відносинах [9, с. 163]. Рух до більш гендерно-нейтральної терміноло- гії – це те, що обговорювалося на національному та міжнародному рівнях, оскільки Європейський Парламент працює з 1980-х років для того, щоб використовувати мову, яка є гендерно нейтраль- ною та недискримінаційною. Деякі країни, такі як Норвегія, активно реформували свої мови, щоб зробити їх більш інклюзивними.
   Але для кожної країни характерний свій про- цес становлення гендерної рівності та виражен- ня її через мову. До яких мовних тенденцій може призвести боротьба за гендерну рівність? Відпо- відь на це питання можна знайти, розглядаючи конкретні приклади процесів розвитку цього явища в різних мовах і культурах.
   Офіційні мови Європейського Союзу розділе- ні на три категорії:
Природні гендерні мови
   До них належать такі мови, як англійська, датська та шведська, де є особові займенники для кожної статі (he чи she). Метою природних гендерних мов є зменшення використання ген- дерних термінів. Для таких мов характерна стратегія нейтралізації [5].
   «Man» і  слова,  що  закінчуються  на  «-man», є найбільш часто використовуваними іменни- ками в англійській мові. Ці слова легко знайти  і замінити на більш нейтральні, навіть в тих кон- текстах, де всі звикли до іменників з гендерної приналежністю. Наприклад, автори «Зоряного шляху», які розробляють матеріал для сучасних глядачів, змогли створити більш інклюзивну версію знаменитої фрази «where no man has gone before», зберігши при цьому її приємний ритм: дослідники «Зоряного шляху» тепер ризикують
«where no one has gone before».
   Тому багато англійських термінів, які мають гендерну належність, були замінені. Ось деякі приклади:
   – 
chairman – chair, chairperson, coordinator, head;
– policeman/women – police officer;
– stewardess – flight attendant
– actor, actress – actor;
   – congressman	–	legislator,	congressional representative;
   – Sir (in “Dear Sir,” etc.) – Dear Sir or Madam [8]. Крім того, використовується більш гендерний підхід, який замінює «він», яке раніше викорис- товувалося для позначення обох статей, на «він
або вона».
Граматичні гендерні мови
   Німецька,	італійська,	французька та слов'янські мови – це приклади граматичних гендерних мов. Це означає, що кожен іменник має граматичний рід, а рід особистих займен- ників зазвичай відповідає опорному іменнику.  У випадку таких мов було б майже  неможли-  во створити нові гендерно-нейтральні терміни, оскільки це повністю порушило б граматичну структуру цих мов [5].
   Фемінізація мови є все більш популярним альтернативним підходом, який застосовується в цих мовах для вираження гендерної рівності.
   Яскравим прикладом завершеного процесу фемінізації мови є німецька мова. Значну роль в процесі реформування німецької мови і в ак- тивному просуванні і поширенні ідей фемінізму зіграли розробки лінгвістів-гендерологів і гро- мадських діячів, які містять цілком чіткі і досить докладні правила щодо гендерно-коректного вживання німецької мови. Представниці фемі- ністської лінгвістики виявили, що в мові чоловічі форми, в порівнянні з жіночими, переважають, а в деяких випадках другі взагалі відсутні [4, с. 1]. Мовна реформа в німецькомовному просторі проходила досить активно і продуктивно через залучення у неї не тільки громадськості та нау- ковців, які займаються питаннями гендерології, а й уряду. З 1979-го по 1993-й роки була прийня- та низка законів та директив, які дуже поспри- яли запобіганню сексистському вживанню ні-
мецької мови [6, с. 4].
   Сьогодні ми можемо спостерігати результат цих мовних змін: у німецькій мові кожна на- зва людини за видом діяльності чи професією    є у формах двох родів – чоловічого і жіночого:
   – Assistent – Assistentin, Stellvertreter – Stellvertreterin,Kranführer–Kranführerin,Busfahrer– Busfahrerin, Polizist – Polizistin, Bankkaufmann – Bankkauffrau, Geschäftsmann – Geschäftsfrau.
Також змінилися форми звертання, імен, посад:
   – Herrn Otto Meier und Frau – Frau und Herrn Meier; Frau Anna Meier und Herrn Otto Meier;
   – Familie Otto Meier – Familie Anna und Otto Meier; Familie Meier;
   – US-Präsident Bush und Frau Süssmuth – US- Präsident Bush und Bundestagspräsidentin Süssmuth; Frau Süssmuth und Herr Bush [6].
   Українська мова також зазнає процесу фе- мінізації, який, на відміну від німецької мови, почав набирати обертів відносно не так давно. Сьогодні є всі підстави говорити про формування української національної гендерної лінгвістики, оскільки саме національна домінанта на почат- ку ХХІ століття виявляється провідною в лінгво- культурній свідомості українців.

   Фемінітиви – це один з викликів сучаснос-   ті в українській мові. Донедавна нормативним було застосування до всіх людей, незалежно від гендеру, слів чи або найменувань чоловічого роду. Після прийняття нового правопису укра- їнської мови 2018 року вживання фемінітивів стало внормованим. Але в офіційних документах та словниках зустрічаємо їх рідко. Досить поши- реним є твердження, що більшість фемінітивів не є типовими для української мови. Особливо це стосується тих фемінітивів, які позначають про- фесійну діяльність жінки: вони схожі скоріше на неологізми або навіть запозичення.
   Проте в результаті активного розвитку проце- сів фемінізації української мови сьогодні ми ма- ємо значну кількість нових найменувань жінки, наприклад: консулка, багатоборка, можновла- диця, оскажниця, одержимиця, велетка, олігар- хиня, синоптикиня, фтізіятриня тощо [1].
   При цьому фемінітиви утворюються не тіль- ки в разі відсутності у чоловічого найменування жіночої пари. Спостерігається неконтрольоване розширення дериваційних рядів найменувань, вже зафіксованих словниками, що мають жіно- чий рід. Активно повертаються в сучасне слово- вживання фемінітиви з мови української діа- спори (членкиня, продавчиня, прес-секретарка). Вплив «моди» на вживання подібних засобів мовної ідентифікації жінки призводить до ак- тивного їх функціонування не тільки в мові су- часних мас-медіа, а й у мові освіченої частини українського мовного співтовариства (вчених, політиків, журналістів, викладачів), відбуваєть- ся потужний прагматичий (семантичні, праг- матичні нашарування, стильові невідповідності новоутворених фемінітивів і вихідних для них чоловічих найменувань  не  беруться  до  уваги) і стилістичний зсув, новостворені фемінітиви ма- сово проникають в науковий, офіційно-діловий стилі. При цьому ставлення до такого національ- ного жіночого «відродження» в лінгвокультурно- му колективі українців і в академічній спільноті сьогодні далеке від однозначного: воно різне до протилежного.
Безгендерні мови
   До безгендерних мов належать естонська, фін- ська і угорська. У цих мовах немає граматичного і займенникового роду. Отже, ці мови в більшій мірі враховують гендерний чинник у порівнян- ні з іншими мовами, їм не потрібно приділяти стільки уваги, щоб зробити мову більш гендерно нейтральною [5].
   Процес становлення гендерної рівності в мові для перекладацької індустрії означає появу аб- солютно нового пласту проблем, особливо коли багато перекладачів працюють з англійською мовою, яка дуже ліберальна у використанні ген- дерних слів.
   Інструменти машинного перекладу потерпіли критику та звинувачення у сексизмі. Гендерна упередженість в деяких мовах викликала деякі проблеми для інструментів машинного перекла- ду, особливо зараз, коли проблема гендерної рів- ності є досить делікатною темою. Раніше Google Translate пропонував користувачам тільки один варіант перекладу для кожного запиту, і часто такі слова, як «сильний» або «лікар» викорис- товувалися тільки із займенниками чоловічого

роду, тоді як «красива» і «медсестра» – тільки із займенниками жіночого роду [3].
   Щоб інструмент перекладу був більш гендер- но-інформативним, Google оголосив, що з листо- пада 2018 року користувачі матимуть змогу отри- мати обидва варіанти перекладу з урахуванням гендерного аспекту мови. Зараз це працює не     з усіма мовами, а лише при перекладі з англій- ської французькою, німецькою, італійською й іс- панською, але у Google стверджують, що в май- бутньому вони планують надалі працювати над цією проблемою і зробити цю функцію можливою для більшої кількості мов [3].
   Проблема гендерного розриву – це те, з чим перекладачі давно стикаються у процесі своєї ро- боти. Як перейти з гендерно-нейтральної мови на гендерну? Візьмемо простий приклад речен- ня з дитячої книги: «it seems to be a cat». Якщо це потрібно перекласти будь-якою гендерною мо- вою, дійсно важливо знати, якої статі ця твари- на. Добре, якщо в тексті даються якісь підказки про стать тварини, в іншому випадку це ще одна проблема для перекладача. І навпаки, уявімо книгу, в якій багато деталей підкреслюють той факт, що головний герой чоловічої статі. З цим може бути досить складно впоратися та буде не- просто зберегти контекст при перекладі мовою, для якої гендерна належність не важлива.
   В останні десятиліття бінарні системи все біль- ше і більше піддаються сумніву, особливо з боку третьої статі. Це спільнота, яка не завжди схильна до використання гендерно-нейтральних займен- ників і яка активно заявляє про свої права в мові, створюючи нові слова. Деякі культури фактично вибрали трансгендерні займенники, щоб стерти гендерний поділ у мові. Займенник hen був офі- ційно представлений в шведській мові як займен- ник, альтернативний hon (він) і han (вона) [7]. Це приклад ще одного типу проблем, які сьогодні до- водиться вирішувати перекладачам.
   В сучасному україномовному суспільстві, як було зазначено вище, багато уваги приділяєть- ся усуненню гендерної асиметрії шляхом фемі- нізації мови. Незважаючи на те, що фемінітиви в українській мові існували завжди, процес їх унормування розпочався не так давно. 25 серпня 2020 року за ініціативою Міністерства розвитку економіки був підписаний наказ «Про затвер- дження зміни № 9 до національного класифіка- тора», який дозволяє за бажанням використову- вати фемінітиви в назвах професій в офіційній документації. Тож тепер маємо можливість спо- стерігати процес усталення назв професій жіно- чого роду в українській мові. Українська мова досить розмаїта і дає можливість утворення фе- мінітивів різними способами, тут не все так од- нозначно, як, наприклад, у німецькій мові, тим більше, коли фемінітиви тільки починають уко- рінюватися в нашому суспільстві. В структурі української мови є чимало суфіксів, за допомо- гою яких можна утворити фемінітиви. Загалом їх понад 13, але на сьогодні найпродуктивніши- ми суфіксами, що утворюють фемінітиви, є такі:
   – суфікс -К-, який є найуніверсальнішим, оскільки з його допомогою утворено більшість нових фемінітивів;
   – суфікс -ИЦ-, що додається до чоловічої осно- ви, яка закінчується на -(н)ик, -ець;



   – суфікс -ЕС- додається до основи слова іншо- мовного походження, хоча він є найменш вжива- ним з усіх (навіть поетка витісняє поетесу, актор- ка − актрису).
   – суфікс -ИН-, продуктивність якого зростає. Додається і до основ із закінченням -ець, і до основ на приголосний, які тривалий час вва- жались такими, що не піддаються фемінізації (шеф → шефиня, член → членкиня) [2].
   Для перевірки продуктивності суфіксів відпо- відно до норм нового українського правопису був зроблений аналіз довільної вибірки назв про- фесій українською мовою, мовою оригіналу було обрано німецьку: Astronautin – космонавтка; Autofahrerin – автомобілістка; Bardame – бар- менка; Designerin – дизайнерка; Dirigentin – ди- ригентка; Dokumentaristin – документалістка; Expertin – експертка; Feinbäckerin – кондитер- ка; Gitarristin – гітаристка; Illusionistin – ілю- зіоністка; Ingenieurin – інженерка; Initiatorin – ініціаторка; Investorin – Інвесторка; Inspek- torin – інспекторка; Kellnerin – офіціантка; Komponistin – композиторка; Laborantin – лабо- рантка; Managerin – менеджерка; Maschinistin – машиністка; Mäzenatin – меценатка; Metho- dikerin – методистка; Ministerin – мініс-  терка; Musikerin – музикантка; Rednerin – ораторка; Programmiererin – програмістка; Taucherin – водолазка; Präsidentin – президент- ка; Arbeiterin – робітниця; Bauarbeiterin – буді- вельниця; Begründerin – засновниця; Beraterin – радниця; Chefin – керівниця; Fliegerin – льотчиця; Rennfahrerin – гонщиця; Retterin – рятувальниця; Vertreterin – представниця; Historikerin – істори- киня; Kynologin – кінологиня; Maßschneiderin – кравчиня; Meisterin – майстриня; Clownin – кло- унеса; Dichterin – поетеса.
   Можна  простежити,   що   суфікс -К-  дійсно є найпродуктивнішим в процесі утворення фемі- нітивів. Частка фемінітивів, які утворені за допо- могою суфіксів -ИЦ-, -ИН- також є значною, а от фемінітиви з суфіксом -ЕС- зустрічаються рідко. Висновки і пропозиції. З огляду на особли- вості становлення гендерної рівності у міжкуль- турному просторі можна зробити такі висновки:

для якісної оцінки процесу забезпечення корек- тності мови в гендерному аспекті потрібно врахо- вувати особливості цього процесу в кожній окре- мо взятій культурі. В статті було визначено, що офіційні мови Європейського Союзу поділені на три категорії: природні гендерні мови, граматич- ні гендерні мови та безгендерні мови. Такий по- діл обумовлений граматичною структурою мови, яка є основним орієнтиром у визначенні підходу до усунення гендерної асиметрії в мові. Тому такі явища як  нейтралізація  чи  фемінізація  мови є цілком обґрунтованими. В статті було визначе- но основні тенденції на шляху до забезпечення гендерної рівності, зокрема для природних ген- дерних мов характерний процес нейтралізації, для культур з граматичними гендерними мова- ми в більшій мірі характерний процес фемініза- ції мови, для безгендерних мов не властиві такі процеси, оскільки граматична структура цієї групи мов вже враховує гендерний чинник.
   Варто зазначити, що кожен з цих процесів спричиняє низку проблем у перекладацькій га- лузі, зокрема: забезпечення доцільності пере- кладу з гендерно-нейтральної мови на гендерну і навпаки,  збереження  коректності  перекладу у випадку, коли йдеться про представників тре- тьої статі, а також максимальна репрезентація прав жінок у мовах, які вирізняються своїм ан- дроцентризмом.
   Українська мова зараз переживає активний процес фемінізації, який підтримується на за- конодавчому рівні. В статті було визначено осно- вні методи утворення фемінітивів в українській мові та особливості їх перекладу: теоретичні дані підтверджені кількісними. Процес фемінізації української мови тільки набуває свого розвитку, але завдяки йому ми вже маємо чимало нових фемінінних найменувань, їх усталення в сус- пільстві – це лише питання часу.
   Оскільки ставлення до гендерної проблема- тики мов продовжує змінюватися, немає ніяких сумнівів у тому, що мови у всьому світі й надалі продовжуватимуть зазнавати змін. Отже, забез- печення політичної та соціальної коректності мов буде постійним завданням для перекладачів.

Список літератури:
1. Архангельська А.М. Фемінні інновації в новітньому українському назовництві. Мовознавство. 2014. № 3. С. 34–50.
2. Беловольченко Г. Що таке фемінітиви і як їх утворювати. Секція. 2018. URL: https://section.in.ua/erudition/ feminities/ (дата звернення: 09.01.2018).
3. Перекладач Google тепер враховуватиме гендерний аспект. Media Sapiens. 2018. URL: https://ms.detector.media/ onlain-media/post/22186/2018-12-10-perekladach-google-teper-vrakhovuvatime-gendernii-aspekt/ (дата звернен- ня: 10.12.2018).
4. Behland M. ElefantInnen im Porzellanladen. Sprachnachrichten. 2017. № 75. S. 1. URL: https://vds-ev.de/SN/ sn2017-03.pdf
5. Hellinger M., Bussmann H. Motschenbacher. Gender Across Languages: The Linguistic Representation of Women and Men. Amsterdam: John Benjamins Publishing Company, 2001. 328 с.
6. Hellinger М., Bierbach Ch. Eine Sprache für beide Geschlechter: Richtlinien für einen nicht-sexistischen Sprachgebrauch. Bonn : Dt. UNESCO-Komm, 1993. S. 13. URL: https://www.unesco.de/sites/default/files/2018-05/ eine_Sprache_fuer_beide_Geschlechter_1993_0.pdf
7. How Do Gender Issues Affect Translation? Wordminds. 2018. URL: https://wordminds.com/blog/how-gender- issues-affect-translations/
8. North G. Gender-Inclusive Language. University of Chicago Press. 2017. № 6.
9. Stahlberg D., Braun F., Irmen L., Sczesny S. Representation of the sexes in language. New York : Psychology Press. 2007. P. 163–187.

References:
1. Arkhanhelska, A.M. (2014). Feminni innovatsii v novitnomu ukrainskomu nazovnytstvi [Feminine innovations in contemporary ukrainian language]. Movoznavstvo [Linguistics] (electronic journal), no. 3, pp. 34–50. Available at: https://movoznavstvo.org.ua/component/attachments/download/273.html (accessed 10 November 2019).
2. Bevolchenko, H. (2018). Shcho take feminityvy i yakh yikh utvoriuvaty [What are feminitives and how to create them]. Sektsiia [Section] (electronic journal). Available at: https://section.in.ua/erudition/feminities/ (accessed  09 January 2018).
3. Media Sapiens (2018) (electronic journal). Perekladach Google teper vrakhovuvatyme hendernyi aspekt [Google Translate will now be gender sensitive]. Available at: https://ms.detector.media/onlain-media/post/22186/2018- 12-10-perekladach-google-teper-vrakhovuvatime-gendernii-aspekt/ (accessed 10 December 2018).
4. Behland, M. (2017). Elefantinnen im Porzellanladen [Elephants in a china shop]. Sprachnachrichten [Voice news] (electronic journal), no. 75, p. 1. Available at: https://vds-ev.de/SN/sn2017-03.pdf (accessed 20 October 2019).
5. Hellinger M., Bussmann H. Motschenbacher (2001). Gender Across Languages: The Linguistic Representation of Women and Men. Amsterdam: John Benjamins Publishing Company. (in English)
6. Hellinger, М., & Bierbach, Ch. (1993). Eine Sprache für beide Geschlechter: Richtlinien für einen nicht-sexistischen Sprachgebrauch [One Language for Both Sexes: Guidelines for Non-Sexist Use of Language]. Bonn: Dt. UNESCO- Komm. (in German)
7. Wordminds (2018) (electronic journal). How Do Gender Issues Affect Translation? Available at: https://wordminds.com/ blog/how-gender-issues-affect-translations/ (accessed 20 June 2020).
8. North, G. (2017). Gender-Inclusive Language. University of Chicago Press, no. 6. Available at: writingcenter.unc.edu/ tips-and-tools/gender-inclusive-language/ (accessed: 20 June 2020).
9. Stahlberg, D., Braun, F., Irmen, L., & Sczesny, S. (2007). Representation of the sexes in language. New York: Psychology Press.




Onopriienko Iryna, Turysheva Oksana
National Technical University of Ukraine
«Igor Sikorsky Kyiv Polytechnic Institute»
GENDER AND LANGUAGE VS. TRANSLATION
Summary. The paper deals with the identification of the main processes of ensuring gender equality in modern communication. The analysis of scientific works on this topic is carried out. The main tendencies in society that led to the emergence of the problem of gender asymmetry in the language and preceded the mutual influence of the problems of gender asymmetry with the language issue with examples in gender and gender non-oriented languages are identified; the main approaches to ensuring gender equality in languages are characterized in accordance with their grammatical structures. The processes of neutralization and feminization are determined with examples, as well as the characteristics of genderless languages are given. Using this macro-approach allows for the identification of general trends, but does not reveal the subtle differences between individual countries and languages. As such, we hope that this article will serve as a catalyst for future work to further explore how grammatical gender works in everyday communication and what the differences are in the use of grammatical gender in different languages. The article discusses the methods of ensuring gender equality in the Ukrainian language through feminization, in particular, the development and formation of feminitives in Ukrainian language and the features of their creation are determined. The problems in the translation indus- try, caused by tendencies towards gender equality, were described. While the current results indicate that there are differences in gender equality between countries with different grammatical gender language systems, they cannot answer the question of the process by which these differences arise or whether language systems play a causal role. Moreover, while language can play an important role in promoting gender equality and eliminating gender asymmetries, and language reform can be a fruitful way to improve the representation of women's rights in androcentric languages, it is important to remember that language change must first be accompanied by so- cial and political adjustments in order to truly solve the existing problems of gender inequality.
Keywords: gender linguistics, feminitives, gender asymmetry, feminization of language, translation.

