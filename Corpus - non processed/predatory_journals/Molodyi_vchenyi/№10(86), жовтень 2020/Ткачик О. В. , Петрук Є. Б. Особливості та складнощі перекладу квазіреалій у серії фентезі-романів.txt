«Молодий вчений» • № 10 (86) • жовтень, 2020 р.
DOI: https://doi.org/10.32839/2304-5809/2020-10-86-37 УДК 811.111'25:821.111-312.9(73)](045)



Ткачик О.В., Петрук Є.Б.
Національний технічний університет України

«Київський політехнічний інститут імені Ігоря Сікорського»
ОСОБЛИВОСТІ ТА СКЛАДНОЩІ ПЕРЕКЛАДУ КВАЗІРЕАЛІЙ
У СЕРІЇ ФЕНТЕЗІ-РОМАНІВ ДЖ. Р.Р. МАРТІНА «ПІСНЯ ЛЬОДУ І ПОЛУМ’Я»
Анотація. У статті наводяться результати аналізу особливостей та складнощів перекладу авторських реалій, які творять номінативний простір ірреального світу фентезійних романів. Розкривається сутність поняття «квазіреалії» та їх функціональне поле в рамках літератури жанру фентезі. Відомо, що у сфері перекладу художньої літератури особливо складно передавати вихідні одиниці оригінального тексту, які позначають нетипові, національно та культурно марковані поняття – реалії, малозрозумілі або взагалі невідомі у лінгвокультурі цільової аудиторії. Проте якщо при перекладі звичайних реалій на допомогу приходить ряд додаткових інформаційно-довідкових джерел, то у випадку з авторськими реаліями, на основі яких створюється і зображується абсолютно новий фентезійний світ, перед перекладачем постає завдання подвійної складності – не тільки відтворити сам сюжет, стиль і авторські інтенції, а й повністю вибудувати весь ономастикон ірреального простору засобами мови перекладу так, щоб він в уяві цільо- вої читацької аудиторії постав таким же деталізованим, живим і конотативно багатим, яким він постає  в англомовній. З огляду на це, основна увага даної роботи приділена визначенню й аналізу перекла- дацьких помилок, допущених при передачі ряду квазіреалій фентезі. В основі представленого у статті дослідження знаходиться класифікація та обґрунтування помилок і неточностей, допущених при переда- чі квазіреальних лексичних одиниць в українському перекладі всесвітньо відомої серії фентезі-романів Дж. Р.Р. Мартіна «Пісня льоду і полум'я», виконаному Наталею Тисовською та опублікованому видав- ництвом «КМ-Букс». У роботі визначені помилки співвідносяться із недоцільно використаними перекла- дацькими трансформаціями, зокрема лексичними та лексико-семантичними перетвореннями вихідних квазіреалій, використання яких призвело, наприклад, до втрати конотативного компонента оригіналь- них одиниць, ускладнення чи викривлення їх плану змісту, накладання назв реального світу на об’єкти та явища ірреального простору, а також порушення загальної логіки і системності передачі типових для аналізованого світу квазіреалій.
Ключові слова: фентезі, Дж. Р.Р. Мартін, «Пісня льоду і полум’я», український переклад саги, квазіреалії, перекладацькі трансформації, неточності та помилки перекладу квазіреалій.


       Постановка проблеми. Переклад завжди був і надалі залишатиметься важливою зв’язною ланкою між представниками різних культур, оскільки завдяки йому, а саме тим, хто

займається перекладом, стали можливими бага- тосторонні та різнопланові контакти між людьми з усіх частин світу. Безперервний обмін досвідом, знаннями, спільні дослідження, співпраця, все-


© Ткачик О.В., Петрук Є.Б., 2020

бічні контакти у сфері науки, мистецтва, політи- ки, бізнесу тощо є невід’мними реаліями сього- дення, які є можливими багато в чому завдяки перекладачам і перекладу як такому. Зрозумі- ло, що специфіка роботи і складність завдань, які постають перед перекладачами тієї чи іншої галузі, мають ряд відмінних рис, і якщо, напри- клад, для науково-технічного перекладу осно- вними вимогами є абсолютна точність та чіткість відтворення інформації оригінального тексту, то в художньому – створення такого тексту перекла- ду, який би за всіма своїми стильовими та праг- матичними показниками викликав би у цільової читацької аудиторії перекладу такі ж самі від- чуття та враження, як текст оригіналу у своїй культурі. Більше того, перекладач має предста- вити твори іноземних авторів у своїй культурі так, щоб зацікавити у ньому та його творчості, а це можливо виключно завдяки створенню якіс- ного перекладу його творів. Чи можливі такі аб- солютно якісні переклади художніх творів? Так, існує багато зразків дуже вдало перекладених праць іноземних авторів, проте навіть у них зу- стрічається ряд помилок, які можуть дещо зіпсу- вати враження від прочитаного. Таким чином, виокремлення та обґрунтування недоліків того чи іншого тексту перекладу залишатиметься ак- туальним повсякчас і загалом сприятиме підви- щенню якості роботи перекладачів. У центрі ува- ги даної статті знаходиться аналіз помилок, які зустрічаються у перекладених творах фентезі – літературному жанрі, який наразі користується особливою популярністю.
   Аналіз останніх досліджень і публікацій. Переклад фентезійної літератури і її основних жанротворчих елементів – квазіреалій – на дано- му етапі є відносно новою і ще детально не дослі- дженою проблемою у царині перекладознавства. Аналіз та опис таких понять як «реалії», «переклад реалій», «фентезі», «квазіреалії фентезі» окремо знаходимо у працях вітчизняних і зарубіжних на- уковців Л.С. Бархударова, С. Влахова і С. Флорі- на, Р.П. Зорівчак, Г.Д. Томахіна, В.С. Виноградо- ва, Я.Й. Рецкера, Н.А. Фененко та А.А. Кочеткової, К.М. Божко, В.М. Беренкової, В.П. Конецької від- повідно. Зокрема типології перекладацьких поми- лок присвячені роботи Л.К. Латишева, М.С. Доро- фєєвої, Г.О. Халимоника.
   Виділення не вирішених раніше частин загальної проблеми. Як відомо, специфіка пе- рекладу художніх текстів полягає в адекватній передачі особливостей  тексту-оригіналу,  тобто  в перекладі, виконаному з урахуванням автор- ських стилю та інтенцій, із максимальним збе- реженням усіх засобів, які творять оригінальний текст. Що стосується фентезійної літератури, то жанротворчою рисою всіх оригінальних текстів цього жанру є наявність авторської реальності, наділеної специфічними властивостями, незви- чайними для нашої дійсності. Особливо явно це виражається на лексичному рівні, оскільки автор фентезійного світу створює великий масив нової лексики для позначення осіб, істот, предметів, явищ, понять, нетипових для реального світу. Таким чином, стає очевидно, що визначальною особливістю і водночас найбільшою складністю перекладу фентезі-романів є адекватне відтво- рення їх квазіреалій, план вираження і план

змісту яких був би еквівалентним закладеним   в оригінальних лексичних одиницях. З огляду на це, перед перекладачами такої літератури стоїть завдання подвійної складності: не просто відтворити сюжет, стиль і закладені в оригіналі інтенції автора, а й повністю вибудувати весь но- мінативний простір та ономастикон ірреального простору, правильно і повноцінно передати засо- бами цільової мови усі квазіреальні денотати і їх можливі конотативні компоненти при створен- ні еквівалентних квазіреалій у мові перекладу. Що ж стосується проблеми з’ясування сутності    і типології випадків відхилення від окреслених умов передачі квазіреальних одиниць, а також їх детального обґрунтування, то вона на даному етапі не є достатньо дослідженою, що й зумовлює актуальність даної роботи.
   Мета статті. Основною метою представлено- го у статті дослідження є встановлення, класифі- кація, аналіз та обґрунтування природи помилок та неточностей, які допускаються при перекладі фентезійної літератури загалом і  в  українсько- му перекладі саги Дж. Р.Р. Мартіна «Пісня льоду і полум’я», виконаного Наталею Тисовською та опу- блікованому видавництвом «КМ-Букс» зокрема.
   Виклад основного матеріалу. Термін ква- зіреалії («квазі-» від лат. «quasi» – якби, немов, несправжній, уявний) вживається на позначен- ня реалій, схожих у зіставлюваних культурах за основними ознаками, але відмінними за друго- рядними [1]. Таким чином квазіреалії розгляда- ються як явища культури вигаданого світу – лі- тератури жанру фентезі та фантастики, для яких роль реалій є визначальною і жанротворчою, адже за допомогою них автор створює новий, ір- реальний та абсолютно автономний світ, який   є відображенням його індивідуально-авторського світобачення й осмислення дійсності.
   Функціональне поле квазіреалій у жанрі фентезі є дуже широким, оскільки вони викону- ють функцію відтворення часо-просторової орга- нізації світу, створення місцевого та відтворення історичного колориту, символьну, асоціативну функції [6, c. 151–172]; референційну, фатичну, репрезентативну, конотативну функції [4]; а та- кож функції позначення і найменування об’єктів і явищ ірреального світу, творення мови фентезі, забезпечення інтертекстуальності й алюзивності образів фентезійного світу, оцінки якості та меж авторської словотворчості.
   Вибір серії романів американського пись- менника і сценариста Дж. Р.Р. Мартіна «Пісня льоду і полум'я»  (далі  «Пісня…»)  для  аналізу в рамках даного дослідження обумовлений, по- перше, тим, що це є одним із найбільш відомих зразків фентезійної літератури, який вже понад десятиліття знаходиться на піку популярності,  і, по-друге, простір цієї саги є дуже деталізова- ним – загальна кількість її квазіреалій складає декілька тисяч одиниць.
   За допомогою методу суцільної вибірки було відібрано 1840 одиниць-квазіреалій із 5 англо- мовних романів «Пісні…» і їх українського пере- кладу, виконаного Наталею Тисовською й опублі- кованого видавництвом «КМ-Букс». За аналізу 2938 трансформацій, використаних при пере- кладі обраних одиниць, було виявлено, що по- милки приходяться на 2 % від усіх перетворень.

Рис. 1. Класифікація помилок перекладу за Л.К. Латишевим


За тематично-предметним принципом поділу такі одиниці відносяться насамперед до квазіре- алій-антропонімів та топонімів, менше до етно- графічних та соціально-політичних квазіреалій. Традиційна класифікація перекладацьких помилок, розроблена Л.К. Латишевим [2] вигля-
дає наступним чином (рис. 1).
   Перш ніж співвіднести визначені недоліки передачі ряду квазіреалій «Пісні…» із представ- леними на рис. 1 групами, пропонуємо ототож- нити їх із недоцільно використаними перекла- дацькими трансформаціями. Розглянемо окремо ці групи неточностей, допущених при перекладі:
   1) випадки недоцільного використання лек- сичних трансформацій:
   а) використання засобів транскодування (транскрибування та транслітерації) для переда- чі власних імен, які містять у своєму складі пере- кладні або ж характеризуючі особу чи предмет елементи:
   – у квазіреаліях-антропонімах, наприклад, Mance Rayder – Манс Рейдер (втрата характери- зуючого компонента імені персонажа: він є ва- тажком дикунів, які постійно здійснюють напади на Стіну та північні території Семи Королівств, тож було б більш доцільно використати метод калькування і перекласти лексему «Rayder» як
«нальотчик», «нападник» чи «грабіжник», зберіг- ши тим самим закладену в оригіналі конотацію), Davos Seaworth – Давос Сіворт (також відбува- ється втрата характеризуючого компонента імені персонажа («sea» – «море» і «worth» – «вартий/ цін- ний»), який майже усе своє життя провів у морі. З огляду на це, при передачі імені персонажа українською мовою було б доречніше вдатися до використання кальки, принаймні частково, аби більш-менш влучно передати закладене у ньому значення), Oakheart – Окгарт (відбувається по- рушення оригінального ряду взаємопов’язаних квазіреалій: House Oakheart (дім Окгарт) – from the castle Old Oak (із замку Старий Дуб) – its сoat

of arms is «Three green oak leaves on gold» (на гербі дому зображено три зелені дубові листочки на золотому полі), Hightower – Гайтавер (також відбувається порушення ряду взаємопов’язаних квазіреалій: House Hightower (дім Гайтавер) – from the castle Hightower (із замку Висока вежа) – its сoat of arms is «White stone lighthouse tower» (на гербі дому біла кам’яна вежа маяка) та ін.
   Окремо варто розглядати групи типових у Семи Королівствах прізвищ для байстрюків, які варіюються від регіону до регіону і які у тексті перекладу передано за допомогою транскрибу- вання: наприклад, «Storm» – «Шторм» (у Штор- мових землях), «Flowers» – «Флаверс» (на Роз- логах), «Pyke» – «Пайк» (на Залізних островах). Складність та проблематичність досягнення еквівалентності перекладу й адекватного від- творення закладеного в оригінальних лексемах- квазіреаліях значення пов’язана насамперед із тим, що ці прізвища відображають певну особли- вість того чи іншого регіону, наприклад, «Snow» (з англ. «сніг») – «Сноу» (прізвище байстрюків  на півночі, де сніг є нормальним явищем навіть влітку), «Rivers» (з англ. «річки») – «Ріверз» (у Річ- кових землях, де зосереджена найбільша кіль- кість водойм країни), «Hill» (з англ. «пагорб») –
«Гіл» (на заході, у рельєфі якого переважають гори та пагорби), «Sand» (з англ. «пісок») – «Санд» (прізвище байстрюків у Дорні, де засушливий клімат і багато пустель). Як можна побачити, при транскодуванні закладений конотативний компонент повністю нівелюється, а у випадку за- стосування калькування отримані лексичні оди- ниці виглядали б досить дивно, наприклад, Jon Snow – Джон Сніг, Ellaria Sand – Еларія Пісок, Martyn Rivers – Мартин Річка тощо. З огляду на це, ці та зазначені вище у межах даної підгрупи випадки слід відносити не скільки до помилок,  а стільки до складнощів перекладу, коли певні втрати у плані змісту ряду вихідних одиниць були неминучими;

   – у квазіреаліях-топонімах, на відміну від описаних вище випадків недосконалого пере- кладу антропонімів, виявлені порушення еквіва- лентності перекладу відносимо вже не до склад- нощів, а власне до неточностей та алогічностей перекладу. Безумовною помилкою слід вважати недоцільне використання засобів транскодуван- ня, що призвело до втрати частини змісту ори- гінальних квазіреалій – перекладач вдається до калькування одних одиниць і транскодування інших, часто однотипних, наприклад, Wetwood – Мокрий ліс, але Hornwood – ліси Горнвуд (з англ.
«horn» – «ріг», але спец. у географії «мис», «зато- ка»; відбувається втрата значення, яку загалом можна вважати несуттєвою), Stonedance – Та- нок Каменів та Greenstone – Зеленоскеля, але Dragonstone – Драконстон, Stone Hedge – Стоун- гедж і Stonehouse – Стоунгавз (з англ. «stone» –
«камінь», «скеля» в одних випадках перекладач передає калькою, в  других  –  транслітерацією, у третіх – транскрипцією; втрати значення за- галом можна вважати несуттєвими, проте пору- шення логіки і системи найменування типових об’єктів-топонімів одразу помітні), Dreadfort – Страхфорт, але Banefort – Бейнфорт (з англ.
«bane» – «прокляття», «загибель», «отрута»; відбу- вається суттєва втрата конотативного компонен- ту-характеристики вихідної квазіреалії), подібні порушення логіки і системи передачі власни назв трапляються і в ряді топонімів, наприклад, Flint’s Finger – Флінтів Перст, але the Flint Cliffs – Кремінні скелі, Blackmont – Чорногора, але Estermont – Естермонт, Sallydance village – село Танцююча Саллі або Maidenpool – Дівос- тав, проте Crag – Крег (хоча «crag» – «скеля»)  чи Yronwood – Айронвуд (хоча «iron» – «залізо» і
«wood» – «ліс/дерево») та ін.;
   – у квазіреалії-етнонімі crannogmen – крано- жани дещо недоцільно використані засоби тран- скодування, внаслідок чого було втрачено зміст вихідної лексичної одиниці. З англійської мови лексема «crannog» перекладається як «будино- чок на штучному острові; штучний острів на озе- рі; будиночок на озері» (Cambridge Dictionary), а в самих текстах «Пісні…» знаходимо наступний опис даної квазіреаліїї: «…the crannogmen, who dwelt amongst the bogs of the Neck and seldom  left their wetlands. They were a poor folk, fishers and frog-hunters who lived in houses of thatch and woven reeds on floating islands hidden in the deeps of the swamp…» [8] («…краножан, які мешкали серед боліт Перешийку й рідко коли полишали свої мочарі. Народ це був небагатий, який пе- реважно рибалив і ловив жаб і жив у хатках з лози й очерету, збудованих на плавучих острів- цях, що ховаються в болотяній глушині…» [3]). З огляду на це, вважаємо за краще перекласти б квазіреалію «crannogmen» як «мешканці озер» /
«озерні мешканці» чи більш лаконічно «озерни- ки» або ж «мешканці боліт» / «болотяні мешанці» /
«болотники».
   б) використання калькування, яке супрово- джувалося нераціональним підбором україн- ських відповідників:
   – у квазіреаліях-антропонімах, що познача- ють прізвиська персонажів, зокрема у випадку  з прізвиськом Тиріона Ланістера Imp – Куць. Так, з англійської мови лексема «imp» перекла-

дається як «чорт», «чортеня», «бісеня» тощо [7], до синонімічного ряду якого, згідно зі Всесвітнім словником української мови, входять лексеми
«куцак», «куций» і власне «куць». Проте якщо перші два варіанти є розмовними формами, то останній – виключно діалектною, в результаті чого ускладнюється розуміння даного квазіан- тропоніма.
   Також недосконалою є і передача прізвиська Hound – Гончак (серед усіх варіантів перекладу багатозначної лексеми «hound» (гончак (у зна- ченні мисливський пес) / собака, пес (зазвичай іронічно або зневажливо про людину) / собака, негідник (грубо про людину) та ін. [5]) перекла- дач вживає перше значення – «гончак». Проте, з огляду на те, що дана квазіреалія позначає пріз- висько персонажа Сандора Клігана, який у тек- стах «Пісні…» описується як «He is a dog, just as he says. A half-wild, mean-tempered dog that bites any hand that tries to pet him, and yet will savage any man who tries to hurt his masters» [8] («Він пес, як і каже. Напівдикий злий пес, що кусає руку, яка намагається його попестити, й водно- час готовий роздерти будь-кого, хто образить його господарів» [3]), а саме прізвисько пов'язано як із гербом його будинку, що зображує трьох со- бак, так і з його лютим характером і беззапере- чним послухом господарям (а саме жорстокому королевичу Джофрі), переклад «Гончак» змінює і нівелює закладене в оригінальному «Hound» зне- важливе значення. Таким чином, варіант «Пес» став би більш влучним і кращим еквівалентом англомовної одиниці, на основі чого можна під- сумувати, що в даному випадку стратегія кон- кретизація як така є доцільною, проте викорис- тана дещо невлучно);
   – у квазіреаліях-топонімах, наприклад, у ви- падках River Road – Річковий гостинець, Gold Road – Золотий гостинець, Kingsroad – Королів- ський гостинець, Rose Road – Рожевий гостинець тощо замість простого і звичного перекладу сло- ва «road» як «дорога» або ж «шлях» була викорис- тана лексема «гостинець». Так, одним зі значень
«гостинця» є «великий битий шлях; шосе», але, згідно зі словником [5], воно є застарілим діалек- тизмом, яке, зрозуміло, не входить до активного лексичного складу української мови, тоді як «гос- тинець» у значенні «річ або ласощі, які звичайно привозять, приносять або передають звідки-не- будь як подарунок» [5] є загально відомим і часто вживаним. До подібних випадків підбору україн- ських відповідників, які ускладнюють сприйнят- тя оригінальних квазіреалій, відносимо також топоніми Casterly Rock (з англ. «rock» – «камінь»,
«скеля») – Кичера Кастерлі (так, «кичера» – це гора, яка майже вся вкрита лісом, але в діалек- ті південно-західного наріччя української мови (Словник української мови)) і Deep Den (з англ.
«den» – «лігво», «барліг», «нора») – Глибока Гавра (так, «гавра» – це барліг, насамперед ведмежий, але в західноукраїнських діалектах), а також квазіетнограф-назву закладу Outcast Inn (з англ.
«outcast» – «вигнанець», «безхатченко») – «Заїзд банітів» (так, «баніт» – це людина, оголошена поза законом, вигнанець, але слово належить до застарілої лексики);
   – в етнографічних квазіреаліях було вияв- лено наступні алогічності перекладу: Stallion –



Огир (сузір’я) (з англ. «stallion» – жеребець;
«огир» – те саме, що й жеребець, але цей варіант, по-перше, є запозиченням із тюркських мов – тур. aygir, [ajkir, öjgür], а, по-друге, відносить-  ся до рідковживаної лексики, що, зрозуміло, ускладнює розуміння вихідної квазіреалії), ко- раблі King Robert's Hammer – «Келеп короля Ро- берта» та Warhammer – «Келеп» (з англ. «(war) hammer» – «(бойовий) молот»; так, «келеп» тлу- мачиться як різновид бойового кавалерійського молота-топірця, який був важливим елементом озброєння козаків XVII ст. [5], проте зараз ця лексема є не просто рідко вживаною, а й від- носиться до архаїзмів, що ускладнює розуміння вихідної квазіреалії;
   2) випадки недоречного використання лекси- ко-семантичних трансформацій:
   а) недоцільність використання конкретизації при перекладі частини вихідної лексичної оди- ниці була виявлена у квазіреалії-назві страви salads of spinach, chickpeas, and turnip greens – салати зі шпинату, турецького гороху й ріпової гички (так, лексема «chickpea» дослівно перекла- дається як «нут» або «турецький горох», проте у фентезійному світу «Пісні…» немає такої країни як Туреччина, а тому будь-які посилання на неї при перекладі квазіреалій, а отже, накладання назв реального світу на об’єкти, предмети чи явища ірреального простору варто вважати гру- бою помилкою;
   б) недоцільність застосування модуляції у квазіреалії-антропонімі: при передачі прізвись- ка персонажа the Lord Of Bones (Rattleshirt) – Кістяний Лорд (Тарарах) об’єкт «Rattleshirt» було замінено на звук «Тарарах», який він ви- дає. З огляду на те, що в текстах «Пісні…» да- ний персонаж описується як «…was armored in bones. Cow bones, sheep bones, the bones of goats and aurochs and elk, the great bones of the hairy mammoths … and human bones as well» [8] («…на вершнику була кістяна збруя. Кості коров’ячі, овечі, цапині, кості турів і лосів, костомахи волохатих мамонтів... і людські кості також» [3]), то прізвисько «Тарарах» звучить дещо ко- мічно, внаслідок чого руйнується образ грізного і безжального до ворогів персонажа;
   в) недоцільне використання засобів заміни (ін- тергіпонімічної трансформації) та реномінації:
   – у назві корабля Sparrowhawk – «Сорокопуд» (з англ. «sparrowhawk» – яструб-перепелятник, тобто хижий птах, який полює на інших, мен- ших птахів, у той час як сорокопуд є невеличкою пташкою, що живиться переважно комахами. Таким чином, з огляду на те, що дана квазіре- алія є найменуванням корабля, який належить до найпотужнішого флоту Семи Королівств, то назва «Яструб» була б більш доречною, аніж «Со- рокопуд»);
   – у квазіетнонімі Sand Snakes – гадюки, який у світі «Пісні…» вживається на позначення бай- стрючок персонажа Оберина Мартела, внаслідок використання реномінації з елементом емфати- зації вважаємо недоречним, оскільки в резуль- таті у перекладі, по-перше, втрачається частина оригінального закладеного територіального ком- поненту етноніма (з англ. «sand» – «пісок», пісок є характерним для пустель, а пустелі типові ви- ключно для південого регіону Семи Королівств –

Дорну), і, по-друге, з’являється зайва негативна конотація, пов’язана із традицією сприйняття в українській культурі лексеми «гадюка» – згідно з тлумачним словником, «гадюка» вживається у переносному значенні як лайливе слово, зневаж- ливо про злу, підступну людину (Словник укра- їнської мови);
   г) порушення системності передачі одна- кових квазіреальних титулів та посад, напри- клад, Defender of the Vale – захисник Видолу, але Defender of the Marches – сторож Прикордоння. Окрім порушення системи найменування спо- стерігається також і видозміна значення вихід- ної одиниці «Defender» при її передачі лексемою
«сторож». Так, хоча дане слово і тлумачиться як
«той, хто захищає, оберігає що-небудь, пильно стежить за недоторканністю чогось» [5], проте в наших реаліях професія сторожа не ціниться ви- соко і сприймається як щось просте, необтяжли- ве, що не потребує значних розумових і фізичних зусиль, а тому можна було б підібрати більш вда- лий варіант передачі аналізованої квазіреалії засобами української мови.
   Повертаючись до представленої на початку статті класифікації перекладацьких помилок Л.К. Латишева, можемо узагальнити, що помил- ки перекладу авторських реалій досліджуваної фентезі-саги складають насамперед неправиль- ну лексико-стилістичну адаптацію ряду вихід- них одиниць, а також допущення неточностей    і неясностей, спричинених недоцільним вико- ристанням лексичних та лексико-семантичних перетворень оригінальних квазіреалій.
   Висновки і пропозиції. Отже, велика кіль- кість квазіреалій як авторських новоутворень, що слугують основою створення й існування автономного і логічно побудованого за своїми законами світу, зображеного у  творах  фенте- зі простору, становлять найбільшу складність при створенні адекватного й еквівалентного перекладу оригінального твору засобами ці- льової мови. Причиною цього, по-перше, є ба- гатоплановість функціонального поля квазі- реалій у фентезійній літературі, і, по-друге, накладання денотативного значення і конота- тивної інформації у переважній більшості ав- торських реалій, які творять номінативне поле та ономастикон ірреального світу. З огляду на це, типовими помилками перекладу таких оди- ниць стає недоцільне використання лексичних та лексико-семантичних трансформацій, які призводять до втрати змісту та/або конотатив- них компонентів вихідних одиниць; нераціо- нального підбору українських відповідників, що в результаті ускладнюють сприйняття ква- зіреалій; накладання назв реального світу на об’єкти та явища ірреального простору; пору- шення оригінального ряду взаємопов’язаних квазіреалій; а також порушення логіки і систе- ми найменування типових вихідних одиниць. Таким чином, уникнення саме таких типів по- милок при перекладі літератури жанру фентезі сприятиме підвищенню загальної якості пере- кладу твору оригіналу тією чи іншою цільовою мовою, а також зможе більш повноцінно пере- дати увесь денотативний і конотативний по- тенціал вихідних квазіреальних одиниць для цільової читацької аудиторії.

Список літератури:
1. Конецкая В.П. Лексико-семантическая характеристика языковых реалий. Великобритания : лингвострано- ведческий словарь. Москва, 1978. 486 с.
2. Латышев Л.К., Семенов А.Л. Перевод: теория, практика и методика преподавания : Учеб. пособие для студ. перевод. фак. высш. учеб. заведений. Москва : Академия, 2003. 192 с.
3. Мартін Дж. Р.Р. Битва королів. КМ-БУКС. 2014. 864 c. URL: http://testlib.meta.ua/book/334790/ (дата звер- нення: 15.10.2020).
4. Михайлов Н.Н. Теория художественного текста : учеб. пособие для студ. филол. фак. высш. учебных заве- дений. URL: http://www.academiamedia.kz/ftp_share/_books/fragments/fragment_20189.pdf (дата звернення: 15.10.2020).
5. Словник української мови. Академічний тлумачний словник (1970–1980). URL: http://sum.in.ua/ (дата звер- нення: 15.10.2020).
6. Фененко Н. А. Функциональный потенциал реалий во французском тексте. Вестник Воронежского государ- ственного университета. 2014. № 12. С. 151–172.
7. Cambridge dictionary. URL: https://dictionary.cambridge.org/ru/ (дата звернення: 15.10.2020).
8. Martin, George R.R. A Clash of Kings. Voyager Books. 1998. 761 p. Available at: http://thefreeonlinenovel.com/ bi/a-clash-of-kings (дата звернення: 15.10.2020).
References:
1. Konetskaya, V.P. (1976). Leksiko-semanticheskaya kharakteristika yazykovykh realiy. Great Britain: Linguistic and Regional Dictionary. Moskow, 486 p. (in Russian)
2. Latyshev, L.K., & Semenov, A.L. (2003). Perevod: teoriya, praktika i metodika prepodavaniya: Ucheb. posobiye dlya stud. perevod. fak. vyssh. ucheb. zavedeniy. Moskow: Akademiya, 192 p. (in Russian)
3. Martin, George R.R. (2014). Bytva koroliv. KM-BUKS. Available at: http://testlib.meta.ua/book/334790/ (accessed 15 October 2020). (in Ukrainian)
4. Mikhailov, N.N. (2006). Teoriya khudozhestvennogo teksta: ucheb. posobiye dlya stud. filol. fak. vyssh. ucheb. zavedeniy. Moskow: Publishing Center «Academy». Available at: http://www.academiamedia.kz/ftp_share/books/ fragments/fragment20189.pdf (accessed 15 October 2020). (in Russian)
5. Martin, George R.R. (1998). A Clash of Kings. Voyager Books. Available at: http://thefreeonlinenovel.com/bi/a- clash-of-kings (accessed 15 October 2020).
6. Slovnyk ukrayinsʹkoyi movy. Akademichnyy tlumachnyy slovnyk (1970–1980). Available at: http://sum.in.ua/ (accessed 15 October 2020). (in Ukrainian)
7. Fenenko, N.A. (2014). Funktsional'nyy potentsial realiy vo frantsuzskom tekste. Bulletin of Voronezh State University, vol. 12, pp. 151–172. (in Russian)
8. Cambridge dictionary. Available at: https://dictionary.cambridge.org/ru/ (accessed 15 October 2020).
9. Martin, George R.R. (1998). A Clash of Kings. Voyager Books. Available at: http://thefreeonlinenovel.com/bi/a- clash-of-kings (accessed 15 October 2020).





Tkachyk Olena, Petruk Yevheniia
National Technical University of Ukraine
«Іgor Sikorsky Kyiv Polytechnic Institute»
PECULIARITIES AND DIFFICULTIES IN TRANSLATION OF QUASIREALIA OF GEORGE R.R. MARTIN’S FANTASY NOVELS «A SONG OF ICE AND FIRE»
Summary. The article presents the results of the peculiarities and difficulties of the author's realia translation analysis, which create the nominative space of the unreal world of fantasy novels. The essence of the «qua- si-realia» concept and their functional field within the literature of the fantasy genre is revealed. As is known, in the field of translation of fiction it is especially difficult to convey the specific units of the original text, which denote atypical, nationally and culturally marked concepts – realia that are obscure or completely unknown within the linguistic culture of the target audience. However, if some additional information and reference sources can be used for the translation of ordinary realia, in the case of author’s realia, on the basis of which a completely new fantasy world is created and depicted, the translator faces a task of a double complexity – to re- produce not only the plot, style and author’s intentions, but also completely build the whole onomasticon of un- real space by means of the language of translation so that it appears in the imagination of the target readership as detailed, alive and connotatively rich as it appears in the English one. In view of this, the main focus in this work is made on the definition and analysis of translation inaccuracies made in the transmission of a number of fantasy quasi-realia. The study presented in the article is based on the classification and substantiation of inaccuracies in the transfer of quasi-real lexical units in the Ukrainian translation of the world-famous series of fantasy novels «А Song of Ice and Fire» by George R.R. Martin, made by Natalia Tysovs’ka and published by the publishing house «KM-Books». The identified inaccuracies are correlated with inappropriately used trans- lation transformations, in particular lexical and lexical-semantic changes of the original quasi-realia, the use of which led, for example, to the loss of the connotative component of original units, complicating or distorting their plan of content, superimposing real-world names on objects and phenomena of unreal space, as well as violations of the general logic and systematic transmission of quasi-realia, typical in the analyzed world.
Keywords: fantasy, George R.R. Martin, «A Song of Ice and Fire», Ukrainian translation of the saga, quasi- realia, translation transformations, inaccuracies in quasi-realia translation.
