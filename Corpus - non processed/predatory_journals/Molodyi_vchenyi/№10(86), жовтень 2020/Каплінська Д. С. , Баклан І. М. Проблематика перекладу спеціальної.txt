«Молодий вчений» • № 10 (86) • жовтень, 2020 р.
DOI: https://doi.org/10.32839/2304-5809/2020-10-86-96 УДК 81’25=112.2(045)



Каплінська Д.С., Баклан І.М.
Національний технічний університет України

«Київський політехнічний інститут імені Ігоря Сікорського»
ПРОБЛЕМАТИКА ПЕРЕКЛАДУ НІМЕЦЬКОЇ СПЕЦІАЛЬНОЇ ЛЕКСИКИ ГАЛУЗЕЙ КОРАБЛЕБУДУВАННЯ ТА СУДНОПЛАВСТВА
Анотація. Стаття присвячена термінологічним аспектам перекладу, які спричиняють труднощі під час відтворення німецької фахової лексики галузей кораблебудування та судноплавства українською мовою. Авторками розглянуто спеціальну лексику, до складу якої належать професіоналізми, жаргонізми та но- менклатурні знаки. У ході дослідження було виявлено, що українська терміносистема кораблебудування та судноплавства є неуніфікованою та невнормованою, що суттєво ускладнює переклад. Основною пере- шкодою на шляху до адекватного перекладу постає явище синонімії. Морська термінологія має багату тра- дицію в німецькій мові, з чим пов’язана наявність реалій, які слід відтворити засобами української мови. При цьому у пригоді стає прийом лексичного запозичення, який забезпечує економію тексту перекладу, хоча подекуди може ускладнювати сприйняття екзотичної лексики в мові перекладу. З метою уникнення цих труднощів доречно застосовувати описовий переклад або підбір аналога в окремих випадках. Чи- мало термінів галузей кораблебудування та судноплавства входять до складу фразеологічних одиниць, що створює додаткові труднощі під час перекладу останніх. У центрі дослідження представлено шляхи відтворення німецьких термінів галузі кораблебудування та судноплавства українською мовою в межах лексико-семантичних прийомів перекладу, представлених техніками транскрипції, калькування та опи- сового перекладу. Осно-вними техніками перекладу термінів було визначено калькування і транскрип- цію (зокрема, практичну транскрипцію). В результаті аналізу дослідженої лексики було встановлено, що основні труднощі під час перекладу зумовлені етимологією слів і виразів. Для адекватного перекладу фахової лексики галузей кораблебудування та судноплавства необхідно послуговуватися відповідними предметними знаннями та ґрунтовно досліджувати семантику окремих термінологічних одиниць.
Ключові слова: адекватний переклад, спеціальна лексика галузей кораблебудування та мореплавства, транскрипція, калькування, описовий переклад, техніка перекладу, прийом перекладу.


       Постановка проблеми. Німецька терміно- логія кораблебудування та судноплавства пройшла довгий шлях свого становлення. Вона представлена численними термінами, які потре- бують встановлення  унормованих  еквівалентів у відповідній мові перекладу, зокрема в україн-

ській мові. Через відсутність перекладних фахо- вих словників у цих галузях виникає нагальна потреба в дослідженні основних труднощів пере- кладу термінів галузей кораблебудування та суд- ноплавства. Оскільки ці предметні галузі досі залишаються малодослідженими у перекладаць-


© Каплінська Д.С., Баклан І.М., 2020

кому аспекті, представлені результати є вагомим внеском для складання німецько-українських глосаріїв і словників галузей кораблебудування та судноплавства. Адже дефіцит подібних розві- док породжує виникнення термінологічної сино- німії, варіативне чи помилкове тлумачення та не- вірний переклад деяких термінів.
   Аналіз останніх досліджень та публіка- цій. Проблематика перекладу здобула особливу популярність серед вітчизняних та зарубіжних науковців, які активно розробляли і розробляють питання перекладу термінів, безеквівалентної лексики, фразеологізмів: Т.Р. Кияк, А.С. Д’яков, З.Б.  Куделько,  О.Д.  Пономарів,   С.   Влахов, С. Флорин, Д.С. Лотте, Л.К. Латишев, Н.В. Васи- льєва, В.П. Даниленко, Г. Бергенхольц та інші. Темі професійних жаргонізмів присвячено на- уковий доробок Н.В. Васильєвої, А.В. Суперан- ської, Л.О. Ставицької та ін. Дослідження вій- ськово-морської термінології української  мови  в аспекті її становлення й семантики представ- лено у праці О.Я. Андріянової (2011).
   Виділення не вирішених раніше частин загальної проблеми. Україн-ська морська термінологія перебуває на шляху становлення, про що свідчить аналіз, який був проведений на основі сучасних навчальних видань. Яскравими прикладами невнормованості української термі- нології кораблебудування та судноплавства є те, що у досліджуваних джерелах виявлено чималу кількість росіянізмів та надмірне використання слів іншомовного походження. Встановлений факт свідчить про те, що розроблення алгоритму перекладу цього лексичного прошарку є недо- статньо дослідженим. Саме тому однією з ключо- вих проблем цієї статті є вивчення особливостей перекладу німецької терміносистеми галузей кораблебудування та судноплавства в аспекті подолання існуюючих труднощів, пов’язаних із явищем синонімії термінів, а також із наявністю серед них безеквівалентної лексики у вигляді ре- алій та фразеологічних одиниць.
   Метою статті є аналіз труднощів перекладу німецьких термінів галузей кораблебудування та мореплавства. Джерельною базою для відбору досліджу-ваних лексичних одиниць слугували словники морських термінів та енциклопедичні видання. Для реалізації зазначеної мети було поставлено такі завдання:
   1. Визначити особливості термінів галузей ко- раблебудування та судноплавства.
   2. Схарактеризувати перешкоди, які постають на шляху до адекватного відтворення термінів галу- зей кораблебудування та судноплавства, пов’язані з явищем синонімії, навявністю реалій, ідіом тощо.
   3. Визначити прийоми і техніки перекладу німецьких  термінів  галузей  кораблебудування та судноплавства українською мовою та надати пе- рекладачу поради щодо роботи із цією лексикою.
   Об’єктом дослідження є німецькі терміни галузей  кораблебудування  та  судноплавства та їхні відповідники в українській терміносис- темі аналогічних предметних галузей. Предме- том дослідження постає аналіз прийомів і технік перекладу з метою виокремлення закономірнос- тей і побудови алгоритму перекладацької дії під час роботи з фаховими текстами галузей кора- блебудування та судноплавства.
   
Виклад основного матеріалу. Фахова лек- сика є сукупністю лексичних одиниць (передусім, термінів), які називають поняття спеціальних га- лузей знань і не належать до загального вжитку, натомість зазнають свідомого регулювання та впо- рядкування [11, с. 5; 18, с. 522]. До особливостей фахової лексики належать: неможливість прямо- го перекладу іншими мовами; обмеженість сфери використання; підвищений денотативний зв’язок; своєрідне ставлення до таких мовних явищ, як полісемія, антонімія; спеціальне утворення штуч- них позначень тощо [13, с. 42]. Співвіднесеність зі спеціальними об’єктами чи поняттями у сфері мови науки вбачаємо в номінативних одиницях трьох класів, до яких належать терміни, профе- сіоналізми і номенклатурні знаки. Останні не становлять наукової цінності для подальшого до- слідження, оскільки вони переносяться в текст перекладу без змін. Наша увага буде зосереджена на дослідженні особливостей перекладу термінів і професіоналізмів. Беручи за основу визначення Д.С. Лотте та О.Д. Пономаріва [4, с. 91; 15, с. 20], терміном вважатимемо лексичну одиницю іс- торично сформованої терміносистеми певної га- лузі знань, що визначає загальне, конкретне чи абстрактне поняття, виражене словом або слово- сполукою, яке слугує здійсненню комунікації між фахівцями. Наприклад, у галузі кораблебудуван- ня та судноплавства маємо такі терміни: Cockpit n – кокпіт, Bemastungsholz n – щогла, Klüsengatt n – клюз. С.В. Гриньов-Гриневич виокремлює такі ознаки терміна, як: специфічність вжитку; наявність наукової дефініції; точність визначен- ня; стилістична нейтральність; конвенційність; відтворюваність у мовленні; функція називання поняття; контекстуальна стійкість; номінативний характер [11, с. 25–29].
   Думки мовознавців щодо розмежування чи ототожнення термінологічної та професійної лек- сики кардинально розділилися. На думку укра- їнських дослідників Т.Р. Кияка, А.С. Д’якова та З.Б. Куделько доцільним є розмежування про- фесіоналізмів і термінів, котрі разом становлять поняття спеціальної субмови [1, с. 15]. Данський лінгвіст Г. Бергенхольц ототожнює терміноло- гічну і професійну лексику, об’єднуючи їх в один ряд спеціальної лексики [19, c. 35]. На відміну від термінів професіоналізми є напівофіційною стилістично маркованою лексикою, яка набу-  ла вжитку у вузькому колі фахівців для позна- чення відомих понять (напр., Mast m – щогла, Dienstkleidung f – уніформа). Хоча Н.В. Васильє- ва, О.В. Суперанська та Н.В. Подольська не від- носять жаргонізми до спеціальної фахової лекси- ки [7, с. 27], у представленій статті ми все-таки виокремемо їх як різновид професіоналізмів. Професійні жаргонізми ми вважатимемо екс- пресивними дублетами термінів, що вживають- ся у сфері усного спілкування фахівців (напр., Kaventsmann m, Monsterwellen Pl., Freak Wave n – високий гребінь хвилі). Отже, під спеціальною лексикою галузей кораблебудування та судно- плавства у цьому дослідженні мається на увазі функціонально обмежений рамками понятійної сфери та професійного спілкування прошарок мови, який пов’язаний із морською справою і включає терміни і професіоналізми (в тому числі професійні жаргонізми).

   Перекладацькі труднощі під час відтворення спеціальної лексики галузей кораблебудування та судноплавства спричинені синонімією, на- явністю реалій та фразеологічних одиниць. У лінгвістиці немає єдиного загальновизнаного визначення синоніма, так само, як немає єди- ного підходу до виявлення синонімії. На думку Ю.Д. Апресяна, синоніми – це слова (переважно однієї частини мови) або їхні окремі значення, а також стійкі словосполуки, афікси, словотвірні типи, граматичні форми, синтаксичні конструк- ції, що за повної або часткової формальної відмін- ності мають тотожні чи майже тотожні значення (з можливими відмінностями у стилістичній і граматичній характеристиках та у сполучуванос- ті) [11, с. 157]. У терміносистемі кораблебудуван- ня та судноплавства для номінації одного й того ж поняття часто поряд із власним терміном іс- нує також запозичений. Найчастіше вони функ- ціонують на рівні дублетів (напр., Uniform f – Dienstkleidung f, кермо – штурвал). Одночасне вживання власного і запозиченого термінів, на нашу думку, є проявом взаємодії інтернаціональ- ної та національної лексик. У результаті аналізу морських термінів встановлено, що активно ви- користовуються синтаксичні синоніми, а саме повний термін і його компресив (напр., кутове прискорення носу судна – прискорення носу), часто в поєднанні із власною назвою чи абреві- атурою (напр., Nahbereichsverteidigungssystem 3K87 Kortik – System 3K87 Kortik, Kaiserliche und Königliche Kriegsmarine – KuK Kriegsmarinе). Хоча варто зазначити, що з перекладацької точ- ки зору зазначені компресиви можуть виклика- ти додаткові труднощі під час відтворення спеці- альної лексики.
   Наступним прошарком лексики, що може спри- чинити перешкоди в перекладі є реалії, які також мають назви «безеквівалентна лексика», «лаку- ни», «варваризми», «екзотизми», «слова з куль- турним компонентом», «етнографізми» [9, с. 36]. В основі визначення реалій за Я.Й. Рецкером по- лягає той факт, що ця лексика не відзначається науковою точністю визначення, властивою термі- нам [16, с. 45]. Проте в морській терміносистемі іс- нують поняття, що характеризуються оригіналь- ністю способу номінації (напр., Pumpstange f = Kolbenstange f (поршневий шток) означає пали- цю, якою б’ють по воді, щоб спіймати рибу у невід; рибу ніби «накачують» (pumpen) у сітку.
   Спеціальна лексика галузей кораблебуду- вання та судноплавства може входити до складу фразеологічних одиниць, що може ускладнюва- ти їх переклад. Питання фразеології, зокрема дослідження стилістико-семантичних особливос- тей фразеологізмів, порушуваися у працях таких дослідників, як О.О. Потебня, І.І. Срезневський, Ф.І. Буслаєв, О.О. Шахматов тощо [5, с. 21]. За основу визначення фразеологічної одиниці візьмемо семантично пов’язане сполучення слів, яке, на відміну від подібних до нього за формою синтаксичних структур (висловів або речень), не виникає у процесі мовлення відповідно до загаль- них граматичних і значеннєвих закономірностей поєднання лексем, а відтворюється у вигляді неподільної та цілісної конструкції [12, с. 30]. Диференційними ознаками фразеологічної оди- ниці є фразеологічне значення, компонентний

склад і граматичні категорії [6, с. 174]. У вузь- кому сенсі до фразеологічних одиниць належать ідіоми, «такі стійкі словосполуки, семантика яких не виводиться зі значень її складників, а інтегрована ними формально; виникає внаслі- док утрати мотиваційних відношень» [6, с. 173]. У мовознавстві довгий час було прийнято нази- вати ідіоми «фразеологічними зрощеннями», за термінологією академіка В.В. Виноградова, який виокремлював фразеологічні зрощення (або ідіоми), єдності та сполучення [8, с. 203]. У широ- кому сенсі до фразеологічних одиниць у межах західної лінгвістичної традиції відносять при- казки, прислів’я, цитати, крилаті вирази тощо.
   Саме ідіоматичність може стати причиною по- милки та неточного відтворення під час перекла- ду спеціальної лексики. У такому разі необхідним є знання змісту ідіоми, тому що дослівний пере- клад може бути некоректним. Мова моряків не  є виключенням. Наприклад, етимологія вислову das Seemannsgarn spinnen пов’язана із плетінням моряками під час штилю каболки, конопляної нитки зі старих мотузок для обкручування тро- сів. У процесі цієї роботи вони розповідали безліч історій, побрехеньок та анекдотів на нижньоні- мецькому діалекті (Döntjes Pl), які були багаті на вигадки та перебільшення. А потім, коли моряк розповідав на суші свої небилиці, повні пригод  з морськими чудовиськами (Meerungeheuer  Pl) та каннібалами, а ті, хто були на суші (Landrat- ten pl), захоплено слухали його, то вираз «das Seemannsgarn spinnen» набував переносного значення. Ця словосполука є ідіомою і її мож-  на перекласти описово як «пригодницькі історії в оповідках бувалого моряка». За схожим прин- ципом перекладаємо лексему Seemannslatein n як «говірка мореплавців». Пряме значення ви- разу etwas vom Stapel lassen «спускати на воду (зі стапелів) новозбудований корабель» у перенос- ному значенні означає «щось відкривати (урочис- то)». У цьому прикладі поняття «Stapel m» озна- чає одна на одну нагромаджені колоди, які під час будівництва підтримують корабель, а під час урочистого відкриття прибираються, щоб він став на воду. У перекладі застосовують семантичний прийом модуляції, наприклад,
   Das Schiff wurde am 02. Аpril 1908 auf Kiel gelegt und ist am 22. Februar 1909 vom Stapel gelaufen (28).
   2 квітня 1908 року корабель почали будува- ти, а 22 лютого 1909 року його спустили на воду (Переклад наш – Д.К.).
   Цей прийом застосовується для передачі непря- мого значення фразеологічної одиниці. Наприклад,
   Er hat einen kranken Witz vom Stapel gelassen (…).
   Він втнув безглуздий жарт (Переклад наш – І.Б.).
   У подальшому викладі пропонуємо висвітли- ти мовні звороти, які пов’язані зі спеціальною лексикою галузей кораблебудування та море- плавства і набули вжитку поза межами профе- сійної сфери використання. Наприклад,
   Еine Zeit lang wurde jeder Rücktritt irgendeines Politikers oder eines hohen Beamten irgendwo in den USA von gewissen Pessimisten als Zeichen gewertet, dass die Ratten beginnen, das sinkende Schiff zu verlassen (28).



   Довгий час відставка якогось політика чи службовця високого чину де-небудь у США роз- цінювалася запеклими песимістами як те, що
«щури першими покидають корабель, що тоне» (Переклад наш – Д.К.).
   Вислів die Ratten verlassen das sinkende Schiff означає «відступати/тікати першим, коли відчу- вається небезпека». Цей приклад показує, що по- няття, яке спочатку виникло у морській справі, набуло метафоричного змісту і перейшло до за- гального вжитку.
   Наступний приклад демонструє, як звичний для моряків вираз може стати фразеологізмом у загальновживаній мові:
   Die Universität ist nur einer der drei Partner, die Leker für das umfangreiche Programm mit ins Boot geholt hat (28).
   Університет є лише одним із трьох партне- рів, з яким Лекер почав співпрацю (Переклад наш – Д.К.).
Вислів jemanden mit ins Boot holen означає
«розпочинати спільний проєкт/співпрацю» в пе- рекладі зазнає нейтралізації. Це явище спостері- гаємо також під час відтворення фразеологічного звороту die Segel streichen, який походить саме із мови військово-морських сил. Етимологія виразу пов’язана з тим, що коли корабель наздоганя- ло вороже судно, то він мусив визнати поразку   і опустити вітрила. Для ворога це означало ка- пітуляцію. Пропонуємо в якості прикладів 2 ре- чення, які яскраво демонструють використання цього фразеологізму:
   1. Das Lokal musste mehrfacher Renovierungen und reduzierter Eintrittspreise nun die Segel streichen» (28).
   Незважаючи на численні ремонти та зни- ження цін, кафе повинно зачинитися (Пере- клад наш – Д.К.).
   2. Меin Computer hat nach nur 3 Jahren die Segel gestrichen (28).
   Мій  комп’ютер   зламався   тільки   через 3 роки (Переклад наш – Д.К.).
   Отже, аналіз явища синонімії та наявність у фразеологічних одиницях одиниць спеціальної лексики галузей кораблебудування та мореплав- ства висуває на передній план необхідність по- глибленого вивчення цієї терміносистеми.
   Загалом переклад фахових текстів галузей ко- раблебудування та судноплавства – це багатоаспек- тний та складний процес, що вимагає від перекла- дача бездоганне володіння морською термінологією як вихідної мови, так і мови перекладу. Окрім цьо- го, під час перекладу на передній план висувають- ся проблема варіативності та питання правильнос- ті перекладу термінів галузей кораблебудування та судноплавства, а також специфіка їхнього від- творення та пошуку ефективних шляхів перекла- ду. Одним із завдань, які постають перед перекла- дачем, є адекватне відтворення термінів цієї галузі за допомогою використання відповідних прийомів  і технік. Це можливо досягти, спираючись на тео- ретичний доробок дослідників у цій галузі. В.М. Лейчик пропонує найбільш поширені способи пере- кладу термінології, зокрема: калькування (струк- турне та семантичне), використання еквівалента терміна, переклад терміна за допомогою описової конструкції [14, с. 34]. Слід зазначити, що викорис- тання еквівалента терміна (або прийом лексичної

заміни) є доречним за умови існування відповідно- го перекладного словника відповідної галузі. У разі відсутності такого у визначеній мовній парі необ- хідним є вибудувати алгоритм перекладацької дії, який спирається на частотність використання того чи того перекладацького прийому і відповідної тех- ніки в межах цього прийому. Наприклад, прийом лексичного запозичення (lexikalische Entlehnung) може реалізовуватися за допомогою перекладаць- ких технік транскрипції (практичної транскрипції) або лексичного запозичення. Основною технікою лексичного запозичення термінів галузей кора- блебудування та мореплавства є калькування. Його застосування спостерігаємо в таких термі- нах: Krankapazität f – вантажопідйомність крана, Schiffsstabilität f – стійкість судна, Zylinderblockachse f – вісь блоку циліндрів, maximale Traglast f – мак- симальна вантажопідйомність. Зазвичай техніка калькування використовується у відтворенні тер- мінів-композит (напр., Schüttgutumschlag m – пе- ревалка сипучого вантажу, Stückgutumschlag m – перевалка штучних вантажів, Schwerlastumschlag m – перевалка важких вантажів, Schrottumschlag m – перевалка  металобрухту,  Containerumschlag m – перевалка контейнерів).
   Наступною за частотністю використання пе- рекладацькою технікою в межах прийому лек- сичного запозичення є транскрипція (практична транскрипція), яка сприяє компактному відтво- ренню лексеми в мові перекладу, реалізуючи при цьому стратегію очуження під час перекладу. З часом транскрибовані терміни стають сталими у мові реципієнта [2, с. 55]. Наприклад, Steven m – штевень, Achtersteven m – ахтерштевень, Wimpel m – вимпел, Knecht m – кнехт, Backstag m – бак- штаг, Breitwimpel m – брейд-вимпел, Koffer- damm m – кофердам, Bugspriet n –  бушприт, Cat n – кат, Kiel m – кіль, Lotsmann m – лоцман, Bootsmann m – боцман, Vorpiek f – форпік.
   Беручи до уваги те, що морська справа є од- нією з найдревніших у світі, дух захоплює від того, наскільки глибоко сягають коріння  слів  та виразів, притаманних мові моряків та лю- дей, які пов’язані з морем і кораблями. Звісно,   у зв’язку з технічним прогресом, «застарілі» ко- рабельні конструкції, як і поняття, які їх позна- чали, відходять на задній план та більше не ви- користовуються. Але іноді їх ще можна зустріти в літературних творах чи історичних фільмах про моряків. Ось тут і постає питання – а чи впливає походження того чи того терміна на про- цес перекладу? Значні труднощі можуть виник- нути за відсутності знань про етимологію слова та історію його утворення. Без ґрунтовних вузь- коспеціальних знань перекладач може втрапити в пастку внутрішньої форми (так звані «хибні друзі перекладача»). Нижченаведений приклад доводить, що спроба дослівно перекласти термін без етимологічного словника. Слово Васкbord (бакборт, лівий борт) походить із середньониж- ньонімецької мови ba[c]kbort (21), де воно існує  з XV століття (25). Найперша форма bæcbord дає підставу припускати, що поняття уже тривалий час вживається на території басейнів Північного та Балтійського морів (25). Дослівно воно означає
«борт за спиною», що свідчить про те, що у дав- ні часи штурвал знаходився з правого боку ко- рабля, так що штурман був повернутий спиною

до лівого борту. Тому, відповідно, праву сторону назвали «das Steuerbord» (22). Hе знаючи похо- дження слова, у цьому випадку важко відшука- ти правильний варіант. Тому найчастіше маємо переклад «задній борт», який навряд чи існує    в конструкції корабля (за аналогією до англ. bаck (той, що знаходиться позаду, задній). Походжен- ня та значення більшості слів і виразів у галузі кораблебудування та судноплавства можна зро- зуміти зі значення елементів слова або окремих його частин. Бачимо, що дієслово «abfaden» (ви- мірювати лотом глибину ходової смуги (фарвате- ру)) пов’язане з іменником «der Faden» (нитка), а з його походження відомо, що раніше мірою цієї глибини була нитка, довжиною 1,83 метра.
   Висновки. Проведений аналіз надає  змо-  гу висновувати, що перешкодою на шляху до здійснення адекватного перекладу терміно- логічної  лексики  галузей  кораблебудування  та судноплавства постає явище синонімії, зо- крема існування термінологічних дублетів. Без спеціальних галузевих знань можуть виникати

труднощі під час перекладу фразеологічних оди- ниць, у складі яких містяться терміни галузей кораблебудування та судноплавства. Окремий пласт термінологічної лексики складають реалії, переклад яких пов’язаний із підбором компак- тного і влучного відповідника. Дослідивши ні- мецьку термінологію галузей кораблебудування та судноплавства на основі словників морських термінів та ендиклопедичних видань ми може- мо стверджувати, що основними способами пе- рекладу таких термінів є калькування та тран- скрибування. Обов’язковою умовою адекватного перекладу є врахування етимології слова, бо без цього іноді неможливо виконати  правильний  та повноцінний переклад. До кола подальших досліджень у цьому напрямку вважаємо пер- спективним докладніше дослідити тематичні групи термінологічної лексики галузей корабле- будування та судноплавства, наприклад, «види кораблів», «конструкція кораблів», «звання моря- ків» тощо з метою формування німецько-україн- ського глосарія морських термінів.

Список літератури:
1. Д’яков А.С., Кияк Т.Р., Куделько З.Б. Основи термінотворення: семантичні та соціолінгвістичні аспекти. Київ : КМ Асаdеmіа, 2000. 220 с.
2. Корнодудова Н. Походження, склад і функціонування морської термінології в українській літературній мові. Мовознавчий вісник. 2010. Вип. 10. С. 280–284. URL: http://nbuv.gov.ua/UJRN/Mv_2010_10_68 (дата звернення: 01.10.2020).
3. Ляшкевич А.І. Тлумачний словник морської термінології / Антоніна Іванівна Ляшкевич, Мар’яна Ігорівна Бабишена; Херсон. держ. морська акад. Херсон : ХДМА, 2018. 148 с.
4. Пономарів О.Д. Стилістика сучасної української літературної мови. Тернопіль, 2000. 276 с.
5. Алексеева И.С. Профессиональный тренинг переводчика. Санкт-Петербург : «Союз», 2001. 288 с.
6. Алехина А.И. Фразеологическая единица и слово. Минск, 1991. 184 с.
7. Верещагин Е.М. Язык и культура. Лингвострановедение в преподавании русского языка как иностранного. Москва : Русский язык, 1976. 248 с.
8. Виноградов В.С. Введение в переводоведение (общие и лексические вопросы). Москва : Издательство инсти- тута общего среднего образования РАО, 2001. 224 с.
9. Влахов С., Флорин С. Непереводимое в переводе / Под. ред. Вл. Россельса. Изд. 2-е, испр. и доп. Москва : Высшая школа, 1986. 344 с.
10. Военный энциклопедический словарь. Министерство обороны СССР. Институт военной истории. Москва : Военное издательство, 1983. 864 с.
11. Гринев-Гриневич С.В. Терминоведение : Учеб. пос. для студ. высш. учеб. завед. Москва : Издат. центр “Академия”, 2008. 304 с.
12. Жуков В.П. Семантика фразеологических оборотов. Москва : Просвещение, 1990. 160 с.
13. Латышев Л.К. Технология перевода. Москва : НВИ. Тезаурус, 2000. 320 с.
14. Лейчик В.М., Шеллов С.Д. Лингвистические проблемы терминологии и научно-технический перевод. Теория и практика научно-технического перевода. Вып. 18. Часть II. Москва : Всесоюзный центр переводов научно-технической информации и документации, 1990. 80 с.
15. Лотте Д.С. Краткие формы научно-технических терминов. Москва : Наука, 1971. 84 с.
16. Михайлова В.Н., Гурьянова Е.И. О структурных характеристиках реалий. Калинин, 1988. 252 с.
17. Морской энциклопедический справочник: в 2 т. / Под ред. Н.Н. Исанина. Ленинград : Судостроение, 1987. Т. 1. 512 с.
18. Розенталь Д.Э., Теленкова М. Словарь-справочник лингвистических терминов. Москва : ООО “Изд-во Астрель”, ООО “Изд-во АСТ”, 2001. 624 с.
19. Bergenholtz H. Fachsprache und Gemeinsprache: Lemmaselektion im Fachwörterbuch // Fachlexikographie: Fachwissen und seine Repräsentation in Wörterbüchern / Schaeder, Burkhard / Bergenholtz, Hennig (eds.). Tübingen: Forum für Fachsprachen-Forschung 23. S. 285–304.
20. Claviez W. Seemännisches Wörterbuch. Bielefeld: Verl. Delius, Klasing u. Co., 1973. 406 s.
21. Duden. Herkunftswörterbuch. Etymologie der deutschen Sprache. Duden Bd. 7. Mannheim: Brockhaus, 2014. 956 s.
22. Kluge F. Etymologisches Wörterbuch der deutschen Sprache / Bearbeitet von Elmar Seebold. Berlin: de Gruyter. 1112 s.
23. Kluge F. Etymologisches Wörterbuch der deutschen Seemannssprache: wortgeschichtliches Handbuch deutscher Schifferausdrücke älterer und neuerer Zeit. Halle a.d.S.: Verl. der Buchhandlung des Waisenhauses, 1973. 848 s.
24. Kramer U. So dürfen wir fragen, was ist denn eigentlich Seemannssprache? Lexikologisch-lexikographische Anmerkungen zu einer «besonderen Sprache» // Lexikologisch-lexikographische Aspekte der deutschen Gegenwartssprache, Symposiumsberichte / Kramer, U. (ed.). Tübingen (i.D.): Lexikographica: Series Maior, 1997. URL: https://bit.ly/31rlgW8 (дата звернення: 15.10.2020).
25. Pfeiffer W. (Hsg.) Etymologisches Wörterbuch des Deutschen in 2 Bänden. Berlin: Akademischer Verlag, 1995. 1668 s.
26. Röding J.H. Allgemeines Wörterbuch der Marine in allen europäischen Seesprachen nebst vollständigen Erklärungen / Verl. Nemnich, 1794. S. 492 S. URL: https://bit.ly/34iyndR (дата звернення: 30.09.2020).
27. Schult J. Segler-Lexikon. Bielefeld: Verl. Delius Klasing, 1998. 800 s.
28. Wörterbuch für Redensarten, Redewendungen, idiomatische Ausdrücke,  Sprichwörter,  Umgangssprache.  URL: https://www.redensarten-index.de/suche.php (дата звернення: 30.09.2020).

References:
1. D'jakov, A.S., Kyjak, T.R., & Kudeljko, Z.B. (2000). Osnovy terminotvorennja: semantychni ta sociolinghvistychni aspekty [Fundamentals of term formation: semantic and sociolinguistic aspects]. Kyiv: KM Asademia, 220 p.   (in Ukrainian)
2. Kornodudova, N. (2010). Pokhodzhennja, sklad i funkcionuvannja morsjkoji terminologhiji v ukrajinsjkij literaturnij movi [Origin, composition and functioning of maritime terminology in the Ukrainian literary language]. Movoznavchyj visnyk, vol. 10, pp. 280–284. (in Ukrainian)
3. Ljashkevych, A.I., & Babyshena, M.I. (2018). Tlumachnyj slovnyk morsjkoji terminologhiji [Explanatory dictionary of maritime terminology]. Kherson: KhDMA, 148 p. (in Ukrainian)
4. Ponomariv, O.D. (2000). Stylistyka suchasnoji ukrajinsjkoji literaturnoji movy [Stylistics of modern Ukrainian literary language]. Ternopilj, 276 p. (in Ukrainian)
5. Alekseeva, I.S. (2001). Professional'nyy trening perevodchika [Professional training of translator]. Sankt- Peterburg: «Soyuz», 288 p. (in Russian)
6. Alekhina, A.I. (1991). Frazeologicheskaya edinitsa i slovo [Phraseological unit and word]. Minsk, 184 p. (in Russian)
7. Vereshchagin, E.M. (1976). Yazyk i kul'tura. Lingvostranovedenie v prepodavanii russkogo yazyka kak inostrannogo [Language and culture. Linguistic and regional studies in teaching Russian as a foreign language]. Moskva: Russkiy yazyk, 248 p. (in Russian)
8. Vinogradov, V.S. (2001). Vvedenie v perevodovedenie (obshchie i leksicheskie voprosy) [Introduction to translation studies (general and lexical issues)]. Moskva: Institut obshchego srednego obrazovaniya RAO, 224 p. (in Russian)
9. Vlakhov, S., & Florin, S. (1986). Neperevodimoe v perevode [Untranslatable in translation]. Vl. Rossel'sa (ed.) Izd. 2. Moskva: Vysshaya shkola, 344 p. (in Russian)
10. Institut voennoy istorii: Voennoe izdatel'stvo (1983). Voennyy entsiklopedicheskiy slovar' [Military encyclopedic dictionary]. Ministerstvo oborony SSSR. Institut voennoy istorii. Moskva: Voennoe izdatel'stvo, 864 p. (in Russian)
11. Grinev-Grinevich, S.V. (2008).  Terminovedenie:  Ucheb.  pos.  dlya  stud.  vyssh.  ucheb.  zaved.  [Terminology:  A Textbook for Students of Higher Education]. Moskva: «Akademiya», 304 p. (in Russian)
12. Zhukov, V.P. (1990). Semantika frazeologicheskikh oborotov [Semantics of phraseological units]. Moskva: Prosveshchenie, 160 p. (in Russian)
13. Latyshev, L.K. (2000). Tekhnologiya perevoda [Translation technology]. Moskva: NVI. Tezaurus, 320 p. (in Russian)
14. Leychik, V.M., & Shellov, S.D. (1990). Lingvisticheskie problemy terminologii i nauchno tekhnicheskiy perevod [Linguistic problems of terminology and scientific-technical translation]. Series “Theory and Practice of Scientific and Technical Translation”, vol. 18, part II, 80 p.
15. Lotte, D.S. (1971). Kratkie formy nauchno-tekhnicheskikh terminov [Short forms of scientific and technical terms]. Moskva: Nauka, 84 p. (in Russian)
16. Mikhaylova, V.N., & Gur'yanova, E.I. (1988). O strukturnykh kharakteristikakh realiy [On the structural characteristics of realities]. Kalinin, p. 252. (in Russian)
17. Isanin, N.N. (1987). Morskoy  entsiklopedicheskiy  spravochnik:  v  2  t.  [Marine  encyclopedic  reference  book: in 2 volumes]. Leningrad: Sudostroenie, vol. 1, 512 p. (in Russian)
18. Rozental', D.E., & Telenkova, M. (2001). Slovar'-spravochnik lingvisticheskikh terminov [Dictionary of linguistic terms]. Moskva: OOO “Izd-vo Astrel'”, OOO “Izd-vo AST”, 624 p. (in Russian)
19. Bergenholtz, H. (1994). Fachsprache und Gemeinsprache: Lemmaselektion im Fachwörterbuch. Fachlexikographie: Fachwissen und seine Repräsentation in Wörterbüchern. Proceedings of the Forum für Fachsprachen-Forschung (Tübingen). (Tübingen), pp. 285–304.
20. Claviez, W. (1973). Seemännisches Wörterbuch. Bielefeld: Delius, Klasing u. Co., 406 p.
21. Duden (2014). Herkunftswörterbuch. Etymologie der deutschen Sprache. Bd. 7. Mannheim: Brockhaus, 956 p.
22. Kluge, F. (2002).  Etymologisches  Wörterbuch  der  deutschen  Sprache.  (bear.  von  Elmar  Seebold)  Berlin:  de Gruyter, 1112 p.
23. Kluge, F. (1973). Etymologisches Wörterbuch der deutschen Seemannssprache: wortgeschichtliches Handbuch deutscher Schifferausdrücke älterer und neuerer Zeit (1911). Halle a.d.S.: Verl. der Buchhandlung des Waisenhauses, 848 p.
24. Kramer U. (1997). So dürfen wir fragen, was ist denn eigentlich Seemannssprache? Lexikologisch-lexikographische Anmerkungen zu einer «besonderen Sprache» Kramer, U. (ed.): Lexikologisch-lexikographische Aspekte der deutschen Gegenwartssprache. Symposiumsberichte (Tübingen (i.D.)). Lexikographica: Series Maior. Available at: https://bit.ly/31rlgW8 (accessed: 15.10.2020)
25. Pfeiffer, W. (Hsg.) (1995). Etymologisches Wörterbuch des Deutschen in 2 Bänden. Berlin: Akademischer Verlag, 1668 p.
26. Röding, J.H. (1794). Allgemeines Wörterbuch der Marine in allen europäischen Seesprachen nebst vollständigen Erklärungen Verl. Nemnich. S. 490. Available at: https://bit.ly/34iyndR (accessed: 30.09.2020).
27. Schult, J. (1998). Segler-Lexikon Bielefeld: Verl. Delius Klasing, 800 p.
28. Wörterbuch für Redensarten, Redewendungen, idiomatische Ausdrücke, Sprichwörter, Umgangssprache. Available at: https://www.redensarten-index.de/suche.php (accessed: 30.09.2020).





Kaplinska Diana, Baklan Iryna
National Technical University of Ukraine
«Igor Sikorsky Kyiv Polytechnic Institute»
THE PROBLEM OF TRANSLATION OF GERMAN SPECIAL VOCABULARY OF SHIPBUILDING AND SEAFARING
Summary. The article is devoted to the terminological aspects of translation, which cause difficulties in re- producing the German professional vocabulary of the shipbuilding and seafaring in the Ukrainian language. The authors consider a special vocabulary, which includes professional vocabulary, jargon and nomenclature. And since these days international communication plays a crucial role in the formation of the country on the world stage, the focus is precisely on terminology, the correct translation of which will allow experts in any in- dustry to understand each other. The case study revealed that the Ukrainian terminology of shipbuilding and seafaring is non-uniform and non-standard, which significantly complicates the translation. The main obstacle to adequate translation is the phenomenon of synonymy. Maritime terminology has a rich tradition in the German language, which is associated with the presence of realities that should be reproduced by means of the Ukrainian language. In this case, the approach of lexical borrowing is useful, which provides target text econ- omy; although in some cases, it can complicate the perception of exotic vocabulary in the target language. In order to avoid these difficulties, it is appropriate to use descriptive translation or analogue choice in particular cases. Many terms of shipbuilding and seafaring are part of the phraseological units, which creates additional difficulties in translating the latter. The main research presents the ways of rendering of German terms in the field of shipbuilding and seafaring in the Ukrainian language within the lexical and semantic approaches of translation, represented by the techniques of transcription, loan translation and descriptive translation. Loan translation and transcription (in particular, practical transcription) were identified as the main translation techniques. As the result of researched vocabulary analysis, it was revealed that the main difficulties during translation are caused by etymology of lexems and collocations. For adequate translation of special vocabulary of shipbuilding and seafaring, it is necessary to use the relevant subject knowledge and thoroughly explore the semantics of paticular terminological units.
Keywords: adequate translation, special vocabulary of shipbuilding and seafaring, transcription, loan translation, descriptive translation, translation technique, translation approach.
