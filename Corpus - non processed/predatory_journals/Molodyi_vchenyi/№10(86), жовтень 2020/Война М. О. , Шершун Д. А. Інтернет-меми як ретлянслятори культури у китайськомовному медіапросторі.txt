«Молодий вчений» • № 10 (86) • жовтень, 2020 р.

DOI: https://doi.org/10.32839/2304-5809/2020-10-86-35 УДК 811.581.11:81’373
Война М.О., Шершун Д.А.
Київський національний університет імені Тараса Шевченка
ІНТЕРНЕТ-МЕМИ ЯК РЕТЛЯНСЛЯТОРИ КУЛЬТУРИ У КИТАЙСЬКОМОВНОМУ МЕДІАПРОСТОРІ
Анотація. Закритість китайської мережі інтернет робить його унікальною екосистемою, яка функціонує окремо від тенденцій світу. Разом із розвитком самобутніх соціальних мереж у Китаї на арену медіапрос- тору вийшли інтернет-меми, які транслюють не лише настрої користувачів мережі, але й зберігають в собі важливі культурні та соціальні феномени. Наразі, сфера інтернет-мемів як ретрансляторів культури у китайськомовному медіапросторі є недослідженою науковцями України, що і зумовлює актуальність даної статті. Головною метою статті можна зазначити вивчення культурних явищ, які мігрували в інтер- нет у вигляді мемів, їх походження та структуру. Об’єктом дослідження визначенні 30 інтернет-мемів, котрі мали найбільшу популярність у 2017–2019 роках в китайських соціальних мережах (за версією Національного центр моніторингу і вивчення національних мовних ресурсів Китайської Народної Рес- публіки). На прикладі трьох популярних мемів: 皮皮虾,我们走 (креветко, ходім), 确认过眼神(по очах бачу), 996工作制(робоча система 996), вдалося прослідкувати історію утворення мемів, та узагальнити їх за структурою: тип мему + джерело виникнення + функція. Крім цього, були виділені та запропоновані такі особливості інтернет-мемів: вірусність, емоційність, актуальність, гумор та медійність. Інтернет-меми ста- ли справжнім рупором пересічних громадян, які не бояться обговорювати різні теми, навіть не зважаючи на всю закритість та цензуру китайської мережі.
Ключові слова: інтернет, меми, культура, медіапростір, соціальні мережі.

       Постановка проблеми. Перші спроби збе- регти якусь інформацію для передачі її подальшим поколінням налічують тисячі років. Спочатку первісні люди наносили свої пам’ятні події на стіни печер, пізніше вся дорогоцінна ін- формація зберігалася в свитках та книгах. Світ безповоротно змінився після приходу в життя пересічних людей глобалізації у вигляді мере- жі Інтернет. Тепер люди можуть встановлювати


контакти з жителями іншого кінця планети, об- мінюватися власними думками, переживання- ми, а на зворотну відповідь не чекати місяцями. Цьому слугували створені соціальні мережі. З ча- сом, користувачі почали шукати нові шляхи для кращого вираження своїх емоцій та переживань під час обговорення тієї чи іншої теми – саме так з’явилися перші позначки, які допомагали кра- ще розуміти одне одного.


© Война М.О., Шершун Д.А., 2020

   Подальший розвиток емотиконів привів наше покоління до абсолютно унікального явища – інтернет-мемів, які передають не лише емоцію, у собі вони несуть унікальний культурний код, зрозумілий лише представникам певної мови або мовної групи. Не носіям мови важко зрозумі- ти, чому якась картинка викликає шквал емоцій та обговорень у соціальних мережах, а врахову- ючи динамічність розвитку мем-культури, вслід- кувати за новими трендами стає дедалі важче.
   Аналіз останніх досліджень і публікацій. Уперше про мем як одиницю передачі культур- ної інформації заговорив британський зоолог Річард Докінз у своїй книзі «Егоїстичний ген» 1976 року [1]. У своїй роботі він визначав мем як одиницю, котра передає культурну інформа- цію від людини до людини. У якості прикладів дослідник наводив моду, сталі вислови, мелодії тощо. Праця Р. Докінза започаткувала меметику як науку, котра перенесла концепти дарвінської теорії еволюції на людську культуру. У широ- кому розумінні – це підхід, який вивчає ідеї як одиниці культурної інформації. Термін «мем» у своїй роботі автор вживає як аналогію «гена» у генетиці.
   Концепцію мему також розвивав американ- ський медіазнавець, письменник і публіцист Дуглас Рашкофф. Саме він вперше переніс цю ідею на реалії медіапростору у своїй книзі «Меді- авірус. Як поп-культура таємно впливає на вашу свідомість» [2], у якій продовжив розвивати пере- конання Докінза.
   Якщо у Докінза «мем» – це певна одиниця інформації аналогічна гену в генетиці, то «мем» Рашкоффа – це складний вірус, що має різне походження. Медіавірусами він називає ті яви- ща чи медіаподії, які побічно або безпосередньо впливають на думки мас. Відповідно, в одно- йменній книзі Рашкофф описує приклади того, як різні медіа впливають на суспільство і мані- пулюють ним.
   Особливої популярності концепція Дугласа Рашкоффа набуває в другій половині ХХ століт- тя. Саме у цей період, на його думку, суспільство перейшло у нову епоху, так звану «інфосферу», яка стала підґрунтям для подальшого розвитку таких напрямків як: медіаактивізм, політичний піар, інтерактивні ЗМІ, медіавіруси тощо.
   У 1982 році американський вчений інформа- тик Скот Фалман запропонував шлях для вирі- шення проблеми, з якою він та інші користува- чі стикалися під час спілкування в соціальних мережах. Усі, хто брали участь в обговореннях дошки оголошень у Карнегу-Меллоні, іноді вда- валися до «флеймінгу» (обмін повідомленнями в інтернет-форумах і чатах: словесна війна, яка не має жодного стосунку до початкової теми [3]). Фалман вважав, що багато таких перепалок від- бувалося через помилкове трактування гумору. Вирішення цієї проблеми знайшлося у просто- му додаванні специфічного маркеру до кінця будь-якого повідомлення, яке було жартом. Так з’явився емотикон «:-)», який нагадував усміхнене обличчя, яке чудово прижилося на просторах Ін- тернету і, з часом, скоротилося до звичайного «)» [4, с. 124]. Також було створено «:-(», який Скот Фалман запропонував зробити знаком, що вка- зує на те, що публікація дійсно серйозна [5, с. 6].

Смайлик швидко поширився на інші спільноти і незабаром став мемом.
   Мета статті полягає в комплексному та ґрун- товному дослідженні інтернет – мемів як ретран- сляторів культури у китайськомовному медіа – просторі.
   Виклад основного матеріалу. Історія китай- ського інтернету почалася 25 вересня 1987 року, коли професор Пекінського науково-дослідницько- го інституту обчислювальних машин Цянь Тяньбай (кит. 钱天白) надіслав перший електронний лист зі словами: «Через Велику стіну – доступ до світу» [6]. Вже за рік Пекінський інститут фізики високих тех- нологій встановив зв’язок з Європою та Північною Америкою. У жовтні 1990 році було офіційно зареє- стровано домен.cn і офіційно відкрився сервіс елек- тронної пошти. А відкриття форуму BBS 1994 року дало поштовх до розвитку соціальних мереж у Китаї. Поступово почали з’являтися форуми, коментарі на сайтах та інші інструменти, які допомагали корис- тувачам обмінюватися думками. Так з’явилися бло- ги, онлайн-відео, енциклопедії, Weibo, WeChat, QQ та інші. Усі ці соціальні мережі та додатки досить швидко інтегрувалися у життя пересічних китайців і стали їх невід’ємною частиною.
   На даний момент основними соціальними ме- діа є сайти та додатки соціальних мереж Weibo, WeChat та Zhihu. Розвиток саме цих соціальних мереж пов’язаний із специфікою правового ре- гулювання інтернету на території КНР. Органи державної влади Китаю в повній мірі усвідомлю- вали небезпеку Всесвітньої мережі як особливо- го виду інформаційної зброї. Стрімкий розвиток і зростаюча популярність інтернету в КНР поста- вили перед керівництвом країни ряд складних завдань. По-перше, як і яким чином здійснювати контроль над Всесвітньою павутиною. По-друге, як запобігти проникненню з інтернету опозицій- них ідей, спрямованих на повалення існуючого ладу. Це стало особливо необхідним після подій на площі Тяньаньмень у 1989 р. Правова сис- тема Піднебесної, на відміну від систем інших держав, заснована на принципах архітектурно- го регулювання мережі Інтернет, але з необхід- ністю державного контролю за Всесвітньою ме- режею. Це, звичайно, порушує фундаментальні права людини та ідеали побудови вільного ін- формаційного суспільства, адже з одного боку, Конституція КНР гарантує громадянам свободу висловлювання, з іншого – будь-яка опозицій- на інформація знаходиться під пильною увагою влади. Крім того, в країні заборонено доступ до Facebook, Twitter, Gmail, періодично блокуєть- ся Wikipedia, немає доступу до CNN, New York Times та інших новинних порталів. Крім того, сервіси Google блокуються в КНР з 2010 року – це пов'язано з побоюваннями керівництва КНР, що Twitter і Facebook можуть бути використані як технічні засоби координації виступів опозиції, що мало місце в ході «арабської весни» [7, с. 489]. Соціальні мережі міцно увійшли в життя на- селення Китаю. І в цьому немає нічого дивного, тому як через соціальні мережі зручно шукати клієнтів для бізнесу, роботодавців, слухати музи- ку, дивитися відео, а також читати новини. У Ки- таї існує величезна кількість соцмереж, проте на поточний момент найбільшою популярністю се- ред населення цієї країни мають такі соціальні
мережі як WeChat, Weibo та Zhihu [8, с. 7].



   Сучасний медіапростір – це постійний потік інформації, дискурсів, які не лише зберігають традиційні тексти, але й стають платформою для розвитку нових та оригінальних дискусійних жанрів. До характерних особливостей інтернет мережі відносять віртуальність, інтерактивність, гіпертекстуальність, глобальність, креативність, анонімність та мозаїчність [9]. Саме ці ознаки до- помогли мережі Інтернет стати важливим тран- слятором інформації й способом комунікації, де люди не лише споживають медійні продукти, але й обговорюють важливі для себе теми.
   На сьогодні «мем» визначають як «гуморис- тичне зображення, відео, фрагмент тексту тощо, що копіюється (часто з невеликими варіаціями) і швидко поширюється користувачами Інтерне- ту» [10]. Із цього визначення можна дійти висно- вку, що для природи інтернет-мемів характерна наступна специфіка:
   1) Вірусність: здатність швидко розповсюджу- ватися в інтернеті і тиражуватися великою кіль- кістю копій серед інтернет-користувачів.
   2) Емоційність: властивість передавати певні емоції і апелювати, тобто закликати, до них.
   3) Актуальність: прихильність до конкретного соціального і культурного контексту.
   4) Гумор: функціональна приналежність ін- тернет-мему до жанру зрозумілого і доступного мережевого гумору (метафори, порівняння, епі- тети тощо).
   5) Медійність: залученість в систему засобів масової комунікації, а саме мережі Інтернет.
   Узагальнивши меми, які зустрічаються в гло- бальній мережі Інтернет можна виділити на- ступні типи:
   – макрос зображення: демотиватори, едвайси, фейси;
– фотожаби;
– гіфки;
– комікси;
   За способом творення інтернет-меми розріз- няють [11]:
   – навмисно створені: так звані «форсед мем», які створюються маркетологами або користува- чами для розкрутки бренду або самих себе);
   – кооптовані: такі, які начебто виникають спонтанно, але моментально підхоплюються за- цікавленими сторонами і розкручуються з будь- якою метою;
   – ті, що зароджуються самостійно: абсолютна народна творчість, мем в чистому вигляді, меді- авіруси.
   За семіотичною ознакою меми зазвичай поді- ляються на:
   – візуальні – наймасовіші. Це і є улюблені картинки, макроси, демотиватори, едвайси, ко- мікси, фотожаби, фейси і таке інше;
– слухові – пісні, слогани, девізи;
   – текстові – будь-які словесні вирази, неологіз- ми, вірші, слогани, існуючі в текстовому вигляді;
   – змішані – до них можна віднести відеоме- ми, тому що вони поєднують у собі візуальні і ау- діо ознаки. За деякими джерелами до змішаних (креолізованних) мемів відносяться картинки з текстом, тому що вони поєднують в собі і візу- альний, і вербальний текст.
   Інтернет-меми однозначно сформували влас- ний рух та спільноту навколо себе, тому не дивно,

що за наявності такої масштабної субкультури, навіть великі видавництва та дослідні центри намагаються крокувати в ногу з актуальними мемами. Так, на території Китайської Народної Республіки Національний центр моніторингу і вивчення національних мовних ресурсів (кит. 国家语言资源监测与研究中心) щороку випускає
«Десять найпопулярніших інтернет – сленгів» (кит. 年度十大网络用语) [12].
   Проаналізувавши найпопулярніші інтернет- меми 2017–2019 року, можна прийти до висно- вку, що утворення кожного мему можна вигля- дає наступним чином: тип мему+ джерело ви- никнення+ функція.
   Креветко, ходім (кит. 皮皮虾,我们走) [13] – Rage face мем, який у 2017 році потрапив до пе- ресічних користувачів соціальних мереж зі світу геймерів, які таким чином закликаючи своїх то- варишів рухатися і перемагати. Цей жартівли- вий виклик здобув свою популярність в інтернеті і почав використовуватися у маркетингових ці- лях магазинів та продуктів харчування. Завдяки милозвучності вислову, його досить легко встави- ти в пісні або повсякденні фрази.









Рис. 1. 皮皮虾,我们走. Джерело: [13]

   По очах бачу (кит. 确认过眼神) [14] – це попу- лярний у 2018 році інтернет мем, який виник зі слів пісні популярного сінгапусько-китайського поп-співака Лінь Цзюньцзе (кит. 林俊杰): «确认过眼神，我遇上对的人» – «По очах бачу, я зустрів правильну людину». Пізніше, у мережі Weibo хтось опублікував пост зі словами «确认过眼神， 你是广东人» – «По очах бачу, ти житель провінції Гуандун», аби пожартувати над маленьким но- міналом купюр, які ті кладуть до новорічних по- дарункових конвертів 红包. Трохи згодом у мере- жі з’явився відео-ролик «傻子看傻子觉得对方才是傻子» – «Дурень дивиться на дурня, який думає, що інша людина – дурень», у якому два школярі на свої смартфони зафільмували трьох собак по- роди хаскі, що стояли на даху будівлі і дивилися вниз. Деякі користувачі прокоментували, що « 确认过眼神，是不想理的人» – «По очах бачу, я зу- стрів не ту людину». Після цього користувачі со- ціальних мереж підхопили цей вислів зробивши його вірусним.
   Робоча система 996 (кит. 996工作制)[15] – цей інтернет мем з’явився в 2019 році та став актом протесту користувачів соціальних мереж, котрі працюють з 9 ранку, до 9 вечора, 6 днів на тиж- день. Мем зародився у квітні 2019 року, коли ко- ристувачі сайту GitHub виступили за дотримання правил праці та скасування наднормової праці



















Рис. 2. 确认过眼神. Джерело: [14]

Рис. 3. 996工作制. Джерело: [15]




пересічних менеджерів компаній. Причиною та- кого масового обурення стали висловлювання Джек Ма, засновника корпорації Alibaba, котрий назвав перепрацювання «величезним благом» [16], та Річарда Лю, який керує конкурентом Alibaba – JD.com, котрий заявив, що люди, які в пусту витрачають свій час “не є моїми братами” [17]. Так, в мережі з’явилося багато різноманітних карикатурних мемів, які висміюють вислови маг- натів і говорять про те, що не потрібно соромитися того, що ти залишаєш своє робоче місце о 6 вечора. Висновки і пропозиції. Поява мережі Інтер- нет стала точкою відліку нової ери спілкування людей, які для вираження своїх емоцій почали активно використовувати спочатку смайлики, ко- трі пізніше еволюціонували у складну та самодос- татню систему мемів. Проаналізувавши 30 най- популярніших, за версією Національного центру моніторингу і вивчення національних мовних ре- сурсів КНР можна дійти до висновку, що меми – це не лише смішні картинки, покликання яких підіймати настрій користувачам соціальних ме- реж. Безумовно, широке поширення може отри- мати мем із Свинкою Пеппою, від якої божеволіло так багато китайців у 2018 році, крилаті вислови із пісень або випадкові фрази селебреті. Втім, серед мемів можуть ховатися серйозні соціальні рухи, такі як #Рисовий кролик (кит. #米兔), ви- ник в Китаї для уникнення цензури, яку викорис- товують алгоритми фільтрації «чутливих слів». Ця соціальна акція з’явилася як спосіб звернути увагу світу до проблеми сексуального насильства та сексуальних домагань до жінок. За омофоном #Рисовий кролик ховала ціла всесвітня кампа- нія по боротьбі із ґвалтуванням та домаганням #MeToo, котрий популяризувала у 2017 році ак-
торка Алісса Мілано.
   
Специфіка інтернет-мемів допомагає за корот- кий проміжок часу розголосити важливу соціаль- ну тему, яку підхоплять та поширять мільйони користувачів. Навіть не зважаючи на закритість та сильну цензуру китайських соціальних мереж, молодь знаходить шляхи для самовираження у фотожабах, карикатурах та гіфках.
   Проаналізувавши 30 найпопулярніших мемів 2017–2019 років можна прийти до висновку, що найчастіше вірусними мемами стають вирвані із контексту слова та вирази. Це можуть бути влуч- ні висловлювання з телепередачі, пісні чи під час онлайн-трансляцій. Тим не менш, мемами також стають переосмислені традиції китайців та старі кінострічки. Найчастіше меми приймають фор- му мемів-картинок у вигляді фейсів та фотожаб. Це можна аргументувати тим, що саме візуаль- но-текстова форма мемів займає найменше міс- ця в пам’яті телефону та легко перетворюється в стікери, котрі гармонійно доповнюють онлайн спілкування. За останні три роки китайцям лише двічі вдалося зробити вірусними меми на серйозні соціально-політичні теми: #Рисовий кролик (кит. #米兔) та Робоча система 996 (кит. 996工作制). Втім, цей не дивно, адже не- зважаючи на всі можливості інтернету, мережа в КНР залишається закритою та підконтрольною комуністичними партійцями.
   Важко переоцінити культурний аспект, який наразі транслюють інтернет-меми. Культура мемів стала чистим дзеркалом, у якому відо- бражаються інтереси та переживання мільйонів носій китайської мови. Маючи здатність до опе- рування різними формами, інтернет-меми ста- ють новими наскальними малюнками, за якими в майбутньому будуть досліджувати хід розвиту окремих націй.

Список літератури:
1. Докинз Р. Эгоистичный ген / пер. с англ. Н. Фоминой. Москва, 2013. 512 с.
2. Дуглас Рашкофф. Медиавирус! Как поп-культура тайно воздействует на ваше сознание / пер. с англ. Д. Борисов. Екатеринбург, 2003. 368 с.
3. Flaming. URL: https://knowyourmeme.com/memes/flaming (дата звернення: 15.09.2020).
4. Patrick Davison. The Language of Internet Memes. The Social Media Reader. New York, 2012. 299 p.
5. Linda K. Börzsei. Makes a Meme Instead. A Concise History of Internet Memes. Utrecht University. 2013. 29 p.
6. Развитие Интернета в Китае. URL: https://history.rin.ru/cgi-bin/history.pl?num=2471 (дата звернення: 16.09.2020).
7. Трощинский П.В. Особенности правового регулирования безопасности сети Интернет Китая. Журнал зару- бежного законодательства и сравнительного правоведения. 2014. № 3. С. 488–497.

8. Лю Яньфэн. Влияние социальных медиа на развитие национальных СМИ Китая, магистерская диссертация. Санкт-Петербург, 2016. 106 с.
9. Михайлов В.А. Особенности развития информационно-коммуникативной среды современного общества. URL: http://russcomm.ru/rca_biblio/m/mihaylov-mihaylov.shtml (дата звернення: 10.09.2020).
10. Definition of meme in US English. URL: https://www.lexico.com/en/definition/meme (дата звернення: 03.09.2020).
11. Какие бывают мемы. URL: https://memepedia.ru/about-memes/ (дата звернення: 03.09.2020).
12. 年度十大网络用语。URL: http://cnlr.blcu.edu.cn/col/col8769/index.html (дата звернення: 15.09.2020).
13. 皮皮虾我们走。URL: http://www.ifanjian.net/jbk/ppxwmz.html (дата звернення: 15.09.2020).
14. 确认过眼神(2018十大流行语)。URL: https://baike.baidu.com/item/%E7%A1%AE%E8%AE%A4%E8%BF%87%E7
%9C%BC%E7%A5%9E/22832658 (дата звернення: 16.09.2020).
15. “996”与《劳动法》URL: https://zhuanlan.zhihu.com/p/138563382 (дата звернення: 16.09.2020).
16. “马云谈966”. URL: https://mp.weixin.qq.com/s/oc0NugBjpsn1_mBtbib2Lg (дата звернення: 17.09.2020)
17. 	刘强东朋友圈回应996：“混日子的人不是我的兄弟”. URL: https://tech.163.com/19/0412/18/ECJ6M1PE00097U7R.html (дата звернення: 19.09.2020).
References:
1. Dawkins, R. (2013). The Selfish Gene. Moscow, p. 512.
2. Rushkoff, D. (2003). Media Virus! Hidden Agendas in Popular Culture. Ekaterinburg, pp. 368.
3. Flaming. URL: https://knowyourmeme.com/memes/flaming (accessed 15 September 2020).
4. Patrick Davison (2012). The Language of Internet Memes. The Social Media Reader. New York, p. 299.
5. Linda K. Börzsei. (2013). Makes a Meme Instead. A Concise History of Internet Memes. Utrecht University, p. 29.
6. Development of the Internet in China. URL: https://history.rin.ru/cgi-bin/history.pl?num=2471 (accessed date 16 September 2020).
7. Troshchinsky, P.V. (2014). Features of the legal regulation of the security of the Internet in China. Journal of Foreign Legislation and Comparative Law, no. 3, pp. 488–497.
8. Liu Yanfeng (2016). Impact of social media on the development of national media in China, master's thesis. St. Petersburg, p. 106.
9. Mikhailov, V.A. Features of the development of the information and communication environment of modern society. URL: http://russcomm.ru/rca_biblio/m/mihaylov-mihaylov.shtml (accessed date 10 September 2020).
10. Definition of meme in US English. URL: https://www.lexico.com/en/definition/meme (accessed date 3 September 2020).
11. What are the memes. URL: https://memepedia.ru/about-memes/ (accessed date 3 September 2020).
12. 年度十大网络用语。URL: http://cnlr.blcu.edu.cn/col/col8769/index.html (accessed date 15 September 2020).
13. 皮皮虾我们走。URL: http://www.ifanjian.net/jbk/ppxwmz.html (accessed date 15 September 2020).
14. 确认过眼神(2018十大流行语)。URL:https://baike.baidu.com/item/%E7%A1%AE%E8%AE%A4%E8%BF%87%E7% 9C%BC%E7%A5%9E/22832658 (accessed date 16 September 2020).
15. “996”与《劳动法》URL: https://zhuanlan.zhihu.com/p/138563382 (accessed date 16 September 2020).
16. “马云谈966”. URL: https://mp.weixin.qq.com/s/oc0NugBjpsn1_mBtbib2Lg (accessed date 17 September 2020).
17. 	刘强东朋友圈回应996：“混日子的人不是我的兄弟”. URL: https://tech.163.com/19/0412/18/ECJ6M1PE00097U7R.html (accessed date 19 September 2020).
	




Voina Maryna, Shershun Darya
Taras Shevchenko National University of Kyiv
INTERNET MEMS AS CULTURAL RETRANSMITTERS IN CHINESE MEDIA SPACE
Summary. The secrecy of the Chinese Internet makes it a unique ecosystem that operates separately from world trends. Along with the development of original social networks in China, Internet memes have entered the media arena, which not only broadcast the mood of network users but also preserve significant cultural and social phenomena. Currently, the field of Internet memes as cultural retransmitters in the Chinese-language media space is unexplored by Ukrainian scientists, which determines the relevance of this article. The main goal of the paper is to study the cultural phenomena that migrated to the Internet in the form of memes, their origin and structure. The object of the study is the 30 Internet memes that, according to the National Center for Monitoring and Study of National Language Resources of the People's Republic of China, were most popular in Chinese social networks in 2017–2019. On the example of three popular memes: 皮皮虾, 我们走(shrimp, let's go), 确认过眼神 (I can see by the look in the eyes), 996工作制 (working system 996) we traced the history of memes, and summarize them by this structure: meme type + source + function. Also, the following features of Internet memes were highlighted and suggested: virality, emotionality, relevance, humour and media. Internet memes have become a real megaphone for ordinary citizens who are not afraid to discuss diverse topics, even despite all the secrecy and censorship of the Chinese network. Nowadays, memes aren’t just some funny pictures you see every day while scrolling your social media, there are a story and a history behind every meme. During the past three years, Chinese users were using memes to raise critical topics such as #米兔 (#Rice bunny) that was a Chinese way to support #MeToo campaign started in 2017. Girls and women stood up for each other to protest against sexual harassment and sexual assault. By coming up with the idea of using a homophone #米兔 (#Rice bunny), that sound just like #MeToo but was harder to track by Chinese government, Chinese girls and women weren't left behind. Posting memes about 996 was also a way to protest against overtime working that was so extensively supported by the two biggest Internet magnates in China. Taking into count the speed of development and changing of the Internet meme trends, we are not allowed to underestimate the importance of their role in every society. Perhaps, for Chinese Internet users memes are one of the limited ways to the freedom of speech, since it is harder to find the original source and a creator.
Keywords: internet, memes, culture, media space, social networks.

