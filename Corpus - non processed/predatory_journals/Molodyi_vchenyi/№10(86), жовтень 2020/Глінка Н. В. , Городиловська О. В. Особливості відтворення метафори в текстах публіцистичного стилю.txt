«Молодий вчений» • № 10 (86) • жовтень, 2020 р.

DOI: https://doi.org/10.32839/2304-5809/2020-10-86-94 УДК 811.111`04



Глінка Н.В., Городиловська О.В.
Національний технічний університет України

«Київський політехнічний інститут імені Ігоря Сікорського»
ОСОБЛИВОСТІ ВІДТВОРЕННЯ МЕТАФОРИ В ТЕКСТАХ ПУБЛІЦИСТИЧНОГО СТИЛЮ
Анотація. Стаття присвячена аналізу концептуального підходу до визначення поняття метафори. Тут досліджено умови ефективного перекладу метафори та розуміння її лексико-семантичного та екс- пресивно-оцінного наповнення. В дослідженні систематизується частотність вживання метафори в сфері перекладу публіцистичного дискурсу англійської мови. Розглядаються основні методи перекладу метафо- ри в сфері публіцистичного стилю англійської мови, а також функціонування метафори. Відомо, що мова політики користується підвищеною увагою при відкритому та демократичному житті суспільства. Дана мова політики видозмінюється залежно від конкретної історичної епохи, оскільки під впливом різних факторів, з активного вжитку одні вирази чи слова безслідно зникають і на їх місце приходять абсолютно інші. Це є свідченням того, що політичні сили намагаються звернути увагу широких мас на новизну по- літичної системи, на свої погляди та переконання, а також зберегти вплив на аудиторію. Дані намагання політичних сил виражаються експліцитно та імпліцитно. Оскільки лексичний та граматичний склад та- ких текстів при перекладі на іноземну мову вимагає ретельного добору еквівалентів перекладу, то нерід- ко при цьому виникають певні труднощі.
Ключові слова: публіцистичний стиль, політична метафора, політична комунікація, політичний дискурс, експресія, стратегії перекладу.

       Постановка проблеми. Зростаючий інтер- ес до функціонування метафор у способах перекладу на іноземні мови та різних галузях вживання є характерним для сучасного ета- пу розвитку лінгвістики та перекладознавства. У різноманітних стилях мови, особливо у публі- цистичному, широкого використання знайшли мовні засоби, що підсилюють дієвість вислов- лювання дякуючи різним експресивно-емоцій- ним відтінкам, що додані до їх змісту. Естетич- на функція є характерною для публіцистики,

оскільки подає навколишню дійсність в конкрет- но-чуттєвій, образній формі [1, c. 120–135]. При- таманна публіцистичному стилю лексика, має описовий, а не просто інформативний, характер. Лексика публіцистичного стилю характеризує певний предмет, його додаткові ознаки, які за- фіксовані у словниках та закріплені за даною словниковою одиницею. Посилити виразність мови можна за допомогою різних засобів, перши- ми з яких є так звані лексичні засоби створення образності – тропи. В публіцистичних текстах,


© Глінка Н.В., Городиловська О.В., 2020

одним із найбільш поширених видів тропів є ме- тафора. Основним завданням нашого дослі- дження є виявлення як саме переклад зберігає метафорику публіцистичних текстів.
   Аналіз останніх джерел і публікацій. Метафора є ефективним засобом мовного ви- раження. Вона   досить   глибоко   досліджена у філософсько-гносеологічному, семіотичному, семантичному та ономасіологічному аспектах. Мовознавці розглядають метафору в різних сти- лях. Найбільш дослідженим є функціонування метафори в публіцистиці та художній літературі. Багатогранність метафори та її активне викорис- тання як в усному, так і в писемному мовленні зумовлюють дослідницький інтерес до вивчення цього тропу, а, отже, й актуальність розвідок, пов’язаних з цією проблематикою.
   Метафору, як мовний засіб комунікації, дослі- джували ціла низка науковців попереднього сто- ліття (Ю. Караулов, В. Володіна, В. Костомаров, Г. Солганик, А. Чудінов) та сьогодення (І. Брага, Х. Дацишин, Л. Павлюк, О. Сербенська, І. Філа- тенко, О. Чадюк, Г. Яворська та ін.).
   Основні особливості публіцистичного сти- лю у своїх працях досліджували І.В. Арнольд, О.С. Кубрякова, В. Гумбольдт. Що стосується лексичних особливостей перекладу публіцистич- них текстів, то їх вивчали Т.В. Анісімова, О.В. Ба- кун, В.Л. Будаєв та інші. Стилістику перекладу публіцистичних матеріалів аналізували у своїх наукових працях Е. Бенвеніст, В.А. Чабаненко, О.Е. Філімонова.
   Виділення не вирішених раніше частин загальної проблеми. У формуванні нації та про- будженні суспільної свідомості на зламі епох неа- бияку роль відіграла публіцистика. Майстри пера у своїх пристрасних, аналітичних, викривальних виступах, часто-густо впливали на емоційну сфе- ру реципієнтів, а не лише викривали важливі соціально-політичні   поняття.   Саме   метафора і є одним з таких вербальних засобів, що увираз- нює публіцистичний дискус, відтворює індивіду- ально-авторську картину світу митця, забезпечує сугестивний потенціал тексту та успішність кому- нікативного акту. Роль метафори надзвичайна, оскільки вона виступає засобом актуалізації ува- ги адресата, збагачує інформативне наповнення матеріалу та насичує його образами, надаючи йому більшої виразності, яскравості та емоційної впливовості, а також підкреслює позицію авто- ра. Згідно із В. Калько, у політичному дискурсі, зафіксованому в ЗМІ, метафора виступає інстру- ментом впливу та, іноді, і маніпулюванням свідо- мості широких мас населення.
   Завдяки тому, що метафора є одним із най- більш яскравих та часто вживаних засобів уви- разнення мови, за її допомогою можна проаналі- зувати індивідуально-авторську мовну картину світу кожного окремого митця, дослідити їх ін- терпретацію суспільно-політичних реалій та за- безпечити впливогенний і комунікативний по- тенціал тексту. Визнаною ознакою публіцистики є вплив на оцінні позиції реципієнтів, тому мета- фора є саме тим тропом, який оживляє мову ав- тора, роблячи його думку оригінальною, несподі- ваною, і тим самим посилюючи результативність комунікативного акту. Мова автора завжди була багата на тропи, і це дозволяє науковцям, у су-

купності з іншими ознаками, говорити про пу- бліцистику письменника, як про окреме наукове поняття, яке «…в системі журналістських жанрів формально відноситься до публіцистичного роду, очолюючи специфічну й різноманітну групу жан- рів художньої публіцистики, яка відрізняється від наукової, політичної, конфесійної й власне журналістської публіцистики» [9, c. 135].
   Усі когнітивні процеси, що відбуваються у лі- тературі чи суспільстві відбиваються у метафо- рах публіцистичного стилю, які характеризу- ються рухливістю та необтяжені необхідністю експлікації з тексту. Визначено, що необхідною умовою для функціонування певного стилю мови та одним із засобів створення експресії поруч із фразеологічними одиницями, виступають мета- фори, які використовуються в публіцистичному стилі англійської мови [2, c. 356–358].
   Виклад основного матеріалу. Функціо- нальний різновид літературної мови представляє собою публіцистичний стиль мовлення. Цей стиль характеризується широким вживанням у різно- манітних сферах суспільного життя: в друкованих виданнях (газети, журнали), на телебаченні та радіо, у діяльності партій та суспільних об’єднань, а також у публічних політичних виступах. Даний стиль також називається газетно-публіцистич- ним, газетним стилем, суспільно-політичним стилем. Пояснити назву «газетний стиль» можна історією його утворення, адже саме у пері- одичних виданнях (і перш за все у газетах) офор- милися його мовленнєві особливості. Сьогоден- ня вимагає певних змін, тому газетний стиль із друкованих видань поширюється і на електронні засоби масової інформації. Більш точно вказує на тісний зв’язок публіцистичного стилю із суспіль- ним та політичним життям суспільно-політич- ний стиль, який притаманний і неполітичним сферам спілкування, адже охоплює спорт, культу- ру та діяльність суспільних організацій. Оскільки суспільно-політичний стиль характеризує саме змістовні особливості творів, що відносяться до нього, то, зрозуміло, що його назва тісно пов’язана із поняттям публіцистики.
   Аналізуючи публіцистику англомовної пре- си, а саме таких журналів та газет як New York Times, Washington Post, Newsweek, Daily Telegraph, Science, National Geographic тощо, можна помітити невелику різницю у кількості метафор у текстах різної тематики. В основному метафори поширені у тих статтях, які присвячені спортивним подіям, подорожам та проблемам по- всякденного життя чи розвагам. Найчастіше ме- тафори вживаються в текстах культурної тема- тики, а ось при описі економічних чи політичних подій – вживаються достатньо рідко. Особливо широкого поширення метафори мають в текстах інформаційно-аналітичного змісту.
   При більш детальному дослідженні публі- цистичних текстів на економічну та політичну тематику, було виявлено, що політичні метафо- ри зустрічаються у тих статтях, які висвітлюють фінансові питання, або торкаються бізнесу чи промисловості. Це є наслідком того, що метафо- ри здійснюють своєрідний вплив на громадську думку, настрої суспільства, а, іноді, містять за- клик до дії. Можна стверджувати, що політич- ну картину світу формує політична метафора,

основними характерними особливостями якої є: іронічність, яскравість, образність та оригіналь- ність. Читач ніколи не залишиться байдужим від вдало підібраної політичної метафори. Публіцис- тичні тексти наукової тематики відносяться до інформаційного жанру та характеризуються від- носною лаконічністю та формальністю. В даних текстах інформаційного характеру метафори по- відомляють широким масам про наукові відкрит- тя, винаходи та експерименти [4, c. 215–217].
   «If true, this primordial nuclear age could have played a role in the evolution of early life forms» – Насправді, це споконвічне ядерне століття могло б зіграти роль в еволюції ранніх форм життя.
   Різноманіття метафор можна побачити в ба- гатьох існуючих наукових текстах публіцистики. Метафори в цих текстах, так само, як і в худож- ніх, виступають індикаторами ставлення автора до певної проблеми чи теми статті, а не лише по- яснюють її зміст.
    «Researchers are interested in spotting and studying such far-out objects because they provide a window on the early universe» – Дослідники зацікавлені у вивченні таких далеких об’єктів, оскільки вони забезпечують вікно до Всесвіту [6, c. 440–449].
   У публіцистичних тексах політичного харак- теру непрямим учасником дискурсу є масова аудиторія, що виступає адресатом мовленнєвої діяльності. Саме тому, як у виступах політиків, так і в статтях, експресивна загальновідома мова має широке поширення.
   Метафора є дієвим способом переконання та передачі експресії у політичному тексті. О.В. Ді- тріх впевнений, що метафора не зосереджує на собі увагу реципієнта, тому впливає не на його свідомість, а, найімовірніше, на несвідомі компо- ненти його психіки [8, c. 235]. Л.І. Шадаєва ствер- джує, що метафора стає матеріалом формування колективних уявлень та ідеологічних доктрин, і долучаючись до системи образів, що застосову- ються для пропаганди тієї чи іншої думки, ме- тафора, на переконання вченої, починає функ- ціонувати на рівні конструювання символічного простору соціуму.
   Дякуючи своїй образності, політична метафора виконує прагматичну інтерактивну функцію, по- кликану згладжувати небезпечні висловлюван- ня політичних діячів, що торкаються суперечли- вих політичних проблем, а також, за допомогою метафори можна мінімізувати відповідальність політика за можливу буквальну інтерпретацію його слів реципієнтом. Метафора у співрозмов- ників у політичному сенсі створює певну спільну платформу, через яку політик має можливість до- носити до свідомості адресата свої думки та пере- конання, які не є загальноприйнятими у суспіль- стві. Це відбувається завдяки тому, що метафо- ра, зазвичай апелює до фонду загальних знань. Вдало підібрані метафори не лише мають змогу викликати короткочасні емоції, але і надовго за- карбуватися у пам’яті слухача [9, c. 162].
   Переклад метафори має відношення до вирі- шення цілої низки проблем, що пов’язані з фі- лософією, лінгвістикою, літературою та культу- рою конкретної країни. На сьогодні налічується декілька класифікацій перекладу метафор, які

описані в працях таких вчених як Н.І. Борковєц, П. Ньюмарк, К. Шеффнер тощо [8, c. 235]. На нашу думку, класифікація стратегій перекладу метафор Т.А. Казакової найкраще описує усі на- явні проблеми, які виникають під час перекладу. В даній класифікації містяться наступні прави- ла відтворення метафор:
   1. При збіганні в мові оригіналу та перекладу і традицій вираження емоцій, і оцінки інформа- ції, і правил сполучення, що використані в ме- тафорі, застосовується повний переклад метафо- ричних одиниць. Наприклад:
   There is no battlefield of liberty on which there is not a piece of land that is marked out as American and there is no day of remembrance in Britain that is not also a commemoration of American courage and sacrifice far from home. – Немає такого поля бою за свободу, де б не було ділянки землі, на якій не відзначились би американці. Під час будь-якого поминального дня в Британії згаду- ють мужність і саможертовність американ- ців, які загинули далеко від дому [8, c. 234].
   2. В ситуації, коли ступінь очікуваної схожості в мові оригіналу та перекладу має певні відмін- ності – використовується додавання чи випущення. Our task must be to build tomorrow today. – Наше завдання має полягати в тому, щоб по-
будувати це завтра сьогодні (додавання).
   Ironically, Bernanke, the academic expert on the Great Depression, adopted what had been described by Ethan Harris, chief U.S. economist for Barclays Capital, as a «see no evil, hear no evil, speak no evil» policy with respect to asset bubbles. – Бернанке, академічний спеціаліст з Великої депресії, іро- нічно перефразував вислів Етана Харріса, го- ловного економіста Баркліз Кепітал: політика
«ігнорування та замовчування» фінансових пі- рамід (випущення) [8, c. 236].
   3. При асоціативній чи лексичній невідповід- ності між основними елементами метафори під час перекладу з мови оригіналу застосовується зміна.
   When there’s a cloud hanging over our reputation, we’ll address it, as we have done by setting up an inquiry into whether this country was complicit in the mistreatment of detainees. – Коли щось може запля- мувати нашу репутацію, ми вживатимемо за- ходів, як це було зроблено у випадку звинувачення країни у поганому поводженні із затриманими. У відповідь ми розпочали розслідування [8, c. 238].
   4. В ситуації, коли традиції граматичного оформлення метафори при перекладі з мови ори- гіналу значно відрізняються, використовується структурне перетворення.
   Saif, who won’t vote for the Conservatives, scoffs at the idea work is an automatic route out of poverty. – Саіф, який не голосуватиме за консерваторів, висміює ідею, що робота – це шлях, який авто- матично виведе з бідності [8, c. 241].
   5. При перекладі метафор, що відносяться до біблійного, фольклорного чи античного походжен- ня, використовується традиційна відповідність.
   Labour’s Achilles’ heel has been government spending, which blew out in significant fashion in 2008, the last year Labour was in power. – Ахіллесо- ва п’ята Лейбористської партії – державні ви- трати, які були суттєво роздуті у 2008 році, – останньому році, коли Лейбористська партія була при владі [8, c. 245].



   6. При перекладі текстів з поширеною мета- форою, коли, відповідно до міжмовних правил, необхідно замінити метафору або змінити її структурний елемент, а початковий образ вар- то передати незмінним, використовується пара- лельне іменування метафоричної основи.
   It was courage that made us such a successful political force, but our journey must understand where it went wrong. – Такою успішною політич- ною силою зробила нас мужність, проте ми ма- ємо зрозуміти, де ми збилися зі шляху [8, c. 248]. Висновки та пропозиції. У ході проведено-
го дослідження, нами було доведено, що мета- фори, які являють собою образні засоби, є дієвим способом, за допомогою якого можна впливати на аудиторію, особливо в політичному дискурсі. Цікавішою для сприйняття є мова, у якій засто- совуються фігури та тропи. Використання тропів у політичній комунікації, на думку А.П. Чудіно- ва, є певним засобом, за допомогою якого допо- відачі відображають політичну реальність у сві- домих та несвідомих уявленнях комунікантів. Варто зазначити, що необхідно враховувати при їх перекладі відповідні культурно-історичні реа- лії, а не лише політичну ситуацію в тій чи іншій країні. Окрім того, важливим аспектом перекла- ду англомовних текстів, на думку Т.М. Лобанова,

є визначення адекватності даного перекладу за допомогою саме зіставлення реакції аудиторії на оригінальний текст та переклад, а не лише про- стого їх порівняння.
   Від того, наскільки варіанти перекладу є функ- ціонально й комунікативно доречними і визна- чається ефективність публіцистичних текстів. При перекладі публіцистичних текстів важливою складовою є ступінь актуалізації етноспецифіч- них та універсальних метафор у мові перекладу, а також яким чином даний переклад сприяв за- позиченню – шляхом калькування чи транскоду- вання, та при яких умовах оказіональний пере- клад метафори може закріпитися як усталений.
   Отже, можна зробити висновок, що важливим елементом українського публіцистичного дис- курсу є метафора, яка пронизує всю політичну комунікацію. Саме за допомогою прагматичного, когнітивного потенціалу метафори, і досягається головна мета політичного дискурсу – вплив на аудиторію та формування певної суспільно-полі- тичної думки населення. Сучасна метафора є спо- собом мислення населення і являє собою багатий матеріал для мовної картини світу та когнітивно- го осмислення мови. Цілісність та зв’язність тек- сту забезпечується за допомогою метафор, які до- дають йому експресивності та естетичності.

Список літератури:
1. Арнольд И.В. Основы научных исследований в лингвистике. Москва : Высшая школа, 1991. 140 с.
2. Арутюнова Н.Д. Метафора и дискурс. Москва : Прогресс, 1990. 512 с.
3. Грабовська З. Багатогранність мовної метафори. Київ : Вища школа, 1997. С. 8–17.
4. Деркач-Степанова Т.В. Питання метафори у сучасній українській літературній критиці. Полтава : Ранок, 2002. С. 215–217.
5. Карпова Н.С. Роль метафоры в развитии лексико-семантической системы языка и языковой картины мира. Саратов : Государственный университет им. Чернышевского, 2007. С. 248–256.
6. Скопненко О.І. Класифікація метафори. Київ : Вища школа, 2006. С. 355–449.
7. Солодуб Ю.П. Структурная типология метафоры. Москва : ООО «Филологические науки», 1999. С. 67–74.
8. Чудинов А.П. Политическая лингвистика. Москва : Флинта, 2012. 256 с.
9. Шадаева Л.И. Когнитивные и дискурсивные особенности метафоры в аргументативе современного англий- ского языка (на материале текстов речей А. Линкольна). Иркутск, 2004. 162 с.
References:
1. Arnol’d, I.V. (1991). Osnovy nauchnyh issledovanij v lingvistike [Fundamentals of scientific research in linguistics]. Moscow: Vysshaya shkola. (in Russian)
2. Arutyunova, N.D. (1990). Metafora i diskurs [Metaphor and discourse]. Moscow: Progress. (in Russian)
3. Hrabovska, Z. (1997). Bahatohrannist movnoi metafory [Versatility of language metaphor]. Kyiv: Vyshcha shkola. (in Ukrainian)
4. Derkach-Stepanova, T.V. (2002). Pytannia metafory u suchasnii ukrainskii literaturnii krytytsi [The issue of metaphor in modern Ukrainian literary criticism]. Poltava: Ranok. (in Ukrainian)
5. Karpova, N.S. (2007). Rol’ metafory v razvitii leksiko-semanticheskoj sistemy yazyka i yazykovoj kartiny mira [The role of metaphor in the development of the lexical-semantic system of language and the linguistic picture of the world]. Saratov: Gosudarstvennyj universitet im. Chernyshevskogo. (in Russian)
6. Skopnenko, O.I. (2006). Klasyfikatsiia metafory [Classification of metaphor]. Kyiv: Vyshcha shkola. (in Ukrainian)
7. Solodub, Yu.P. (1999). Strukturna   typolohiia   metafory   [Structural   typology   of   metaphor].   Moscow: OOO «Fylolohycheskye nauky». (in Russian)
8. Chudynov, A.P. (2012). Polytycheskaya lynhvystyka [Political linguistics]. Moscow: Flynta. (in Russian)
9. Shadaeva, L.I. (2004). Kognitivnye i diskursivnye osobennosti metafory v argumentative sovremennogo anglijskogo yazyka [Cognitive and discursive features of metaphor in the argumentation of modern English]. Irkutsk. (in Russian)





Glinka Hataliia, Horodylovska Olena
National Technical University of Ukraine
«Igor Sikorsky Polytechnic Institute»
PECULIARITIES OF THE METAPHORS RENDERING IN TEXTS OF PUBLICISTIC STYLE
Summary. The article is devoted to the analysis of the conceptual approach to the definition of the concept of metaphor; considering the conditions of effective translation of the metaphor and awareness of its lexical-se- mantic and expressive-evaluative content. The study systematizes the frequency metaphors usage in the field of English publicistic discourse. The main methods of metaphor translation in the field of publicistic style of English, as well as the functioning of metaphor are considered. In the course of our research, a number of issues related to the metaphors rendering in English-language publicistic texts were considered. The publicistic style is used in political literature and is represented by mass media – newspapers, magazines, radio, television and documentary films. It deals with a wide range of topics of politics, economy, ideology, philosophy, culture, sport, everyday life, current events, which are covered in the light of certain ideological aims. The general aim of publicistic style is to make a deep influence on public opinion, to convince the reader or the listener that the interpretation given by the writer or the speaker is the only correct one and to cause him to accept the point of view expressed in the speech, essays or article nor merely by logical argumentation but by emotional appeal as well. In different language styles, especially in the publicistic style, language tools are widely used, which enhance the effectiveness of expression due to the fact that their logical content is added to different expressive and emotional nuances. The language of publicistic style differs from all others primarily in that it performs an aesthetic function. One of the most widely used tropes in publicistic style is a “metaphor”. It is a figure of speech that identifies something as being the same as some unrelated thing, for rhetorical effect, thus highlighting the similarities between the two. Metaphor is a widely used linguistic tool in a publicistic text, according to
O. Filimonova, it is one of the dominants of speech. This is due to its high evaluative potential, its imagery, the
ability to effectively implement the author's intention and influence the audience. The methods of metaphor translation are dominated by the principle of preserving a similar metaphorical image (80%), the principle of paraphrasing (15%) and replacing the equivalent metaphor in the language of translation (5%).
Keywords: publisictic style, political metaphor, political communication, political discourse, expression, translation strategies.
