«Молодий вчений» • № 10 (86) • жовтень, 2020 р.
DOI: https://doi.org/10.32839/2304-5809/2020-10-86-36 УДК 811.112




Олійник Л.В.

Національний технічний університет України
«Київський політехнічний інститут імені Ігоря Сікорського»
  ФРАЗЕОЛОГІЗМИ НІМЕЦЬКОМОВНОГО МОЛОДІЖНОГО  СЛЕНГУ: ЇХ МОРФОЛОГІЧНО-СТРУКТУРНА ТА ТЕМАТИЧНА ХАРАКТЕРИСТИКА
Анотація. Дослідження присвячене актуальному питанню – вивченню морфологічно-структурної спе- цифіки функціонування фразеологічних одиниць німецькомовного молодіжного сленгу. Актуальність теми дослідження зумовлена підвищеним інтересом української спільноти до соціально детермінованих типів мовлення, шляхів та способів збагачення їх лексичного складу. Завдання даної розвідки полягає у вивченні морфологічно-структурної характеристики фразеологічних одиниць німецькомовного молодіж- ного сленгу, їх тематичної спрямованості. В результаті проведеного дослідження з’ясовано, що найпоши- ренішою групою фразеологізмів за морфологічно-синтаксичною класифікацією є дієслівні фразеологізми, а також субстантивні фразеологічні одиниці, а тематично вживані молодими людьми фразеологічні оди- ниці спрямовані переважно на негативну характеристику членів молодіжної спільноти та їх дій, однак серед фразеологізмів можна виділити й такі, що не містять в своїй семантиці негативної оцінки.
Ключові слова: молодіжний сленг, фразеологізм, класифікація фразеологізмів, тематика фразеологічних одиниць, оцінка.



       Постановка проблеми. Загальновідомо, що антропоцентична парадигма займає центральну позицію в лінгвістичних досліджен- нях. Серед мовознавців можна спостерігати зрос- тання наукового інтересу до вивчення соціально- детермінованих типів мовлення, тобто соціолектів. Особливу мовленнєву поведінку німецької молоді вивчали, в основному, зарубіжні лінгвісти: Тому фразеології молодіжного сленгу приділялося не-
достатньо уваги з боку вітчизняних науковців.
   Аналіз останніх досліджень і публікацій. Окремий розділ свого фундаментального дослі- дження фразеології молодіжного сленгу присвятив Я. Андротзополос, також варто відзначити дисерта- ційні дослідження Семенової Н.В. та Копаєвої С.В.
   Я. Андотзополос розподіляв фразеологізми мо- лодіжного сленгу  на  5  категорій,   які  згрупував у 2 великі групи – фразеологічні одиниці та фра- зеологічні словотворчі зразки, а також виділив два

продуктивних типи колокації: сполучення  іменник
+ прикметник як з не значним, так і високим сту- пенем вираження оцінки, до другого типу вчений відносив сполучення  іменник  +  дієслово, де один з компонентів сполучення підлягав метафоричному переосмисленню [5, с. 270]. За допомогою квантита- тивного лексикографічного аналізу вчений провів розподіл між кодифікованими фразеолексемами та новоутвореними, що дало підставу зробити ви- сновок стосовно специфіки молодіжного сленгу – як квантитативного (частотність вживання певної фра- зеолексеми), так і квалітативного (сама форма фра- зеологізму) аспекту. В якості продуктивних способів фразеологічної креативності та варіативності роз- глядаються: запозичений іншомовний вислів, лек- сична субституція, редукція компонентного складу та морфологічна модифікація складників [5, с. 271]. Н.В. Семенова також доводить, що фразеологія молодіжного  сленгу  виявляє «специфічні,  відмінні
© Олійник Л.В., 2020



від загальнонаціональної фразеології особливості: ще більшу експресивність (особливо пейоративну), формальну експліцитність, семантичну винахід- ливість, людичну орієнтацію, що карнавалізується, внутрішню нелогічність, суперечливість, одночасну стійкість (як будь-який фразеологізм) та нестійкість (як будь-яка одиниця молодіжного сленгу), широке поширення сталих фраз, фразеорефлексів, доміну- вання не основних класів фразеологізмів – ідіом, фразеологічних сполучень і паремій, а периферій- них форм – штампів, кліше, крилатих висловів, обі- гравання в образній перифрастичній формі деталей матеріально-тілесного низу, зміст образно перео- смисленої, “непрозорої” для аутсайдерів інформації, своєрідне відображення молодіжної картини світу» [3, с. 5–6]. Свої висновки дослідниця робить на осно- ві дослідження молодіжних фразеологізмів в праг- матико-дискусійному та гендерному аспектах.
   С.В. Копаєва робить спробу класифікувати фразеологічні одиниці німецькомовного моло- діжного сленгу, виділяючи при цьому ідіоми 73%, сталі речення – 22%, сталі порівняння – 4% та сталі пари – 1%, ведучи мову про відносну стійкість молодіжних фразеологізмів [3, с. 8].
   Отже, фразеологізми молодіжного сленгу, як і лексичні одиниці – це найбільш відкрита до змін і перетворень складова мови, тому питання фра- зеологічної номінації саме в молодіжному слензі представляє досить цікавий об’єкт дослідження. Саме тому, на кожному етапі свого розвитку моло- діжний сленг потребує нових досліджень.
   Мета статті. полягає в з'ясуванні продуктив- них моделей утоворення та вживання фразеоло- гізмів в німецькомовному молодіжному слензі на сучасному етапі.
   Матеріалом дослідження слугували 50 фра- зеологізмів, обраних методом суцільної вибірки зі словників німецькомовного молодіжного сленгу
   Виклад основного матеріалу. Фразеологізми відіграють важливу роль в збагаченні словникового складу молодіжного сленгу. Розглядаючи фразеоло- гізми у мові молодого покоління, ми можемо зустрі- ти, як такі, що зберегли своє споконвічне значення, так і «нові», що відображають реалії сьогодення. Отже, мовленні молодого покоління ми можемо ви- явити фразеологізми, що не змінили свого значен- ня, що змінили значення в зв'язку з неправильним розумінням, і зовсім нові фразеологізми.
   Використання фразеології в мовленні має різ- ні цілі. Молоді люди вживають фразеологізми, щоб привернути увагу, бути дотепним, надати образності зображенню, експресивності мові, ви- разити емоції і т.д.
   За метою вживання можна виділити наступні групи фразеологізмів: ввічливі фрази (вітання, розмовні висловлювання) “Na, Du?” – “Привіт, як справи?”; коментарі (вираження сумніву, від- мови, критики, подиву, згоди): “Mach mal nicht so einen auf dicke Hose!”- “Не хвалися!”; образ-  ливі вислови: “Der hat doch nicht alle Tassen im Schrank!” – “Він несповна розуму!”
   Молодь, яка завжди прагне відокремити свою мову від мови старшого покоління, стає більш вина- хідливою. Це призводить до прискореного процесу словотворення. З'являються нові фразеологізми.
   У нашому дослідженні під фразеологізмами ми розуміємо сталі словосполучення, що характеризу- ються відповідними ознаками, як лексикалізація та відтворюваність, ідіоматичність та стабільність. Це значить, що  фразеологізми  не  створюються  в процесі мовлення, а використовуються як комп-

лексні лексичні одиниці. Значення фразеологіч- ного звороту не дорівнює сумі значень його компо- ненті [7, с. 31]. Значення фразеологічної одиниці  є  переносним,  метафоричним,  переосмисленим, а в синхронному плані, як правило, невмотиво- ваним. За ступенем ідіоматичності в німецькому мовознавстві виділяють ідіоматичні (ідіоми), част- ково ідіоматичні та не ідіоматичні фразеологізми.
   Компоненти фразеологізму тісно пов’язані один з одним, і, як правило, їх не можна замінити синоні- мічними словами, такі одиниці не можна розкласти на окремі слова, однак Г. Бургер, А. Бухофер та А. Сі- алм погоджуються, що варіативність фразеологіч- них лексем є допустимою (хоча не завжди), якщо не втрачається фразеологічне значення [6, с. 67].
   Проблема класифікації фразеологічних оди- ниць завжди перебувала в центрі уваги фразео- логів. У лінгвістиці використовують різноманітні схеми поділу фразеологічних одиниць, залежно від того,  які  класифікаційні  критерії  лежать  в основі їх класифікації: семантичний, синтак- сичний чи прагматичний.
   Так, у фразеологічних дослідженнях довгий час займала панівне становище класифікація В. Ви- ноградова і застосовувалася вона найчастіше без будь-яких змін до вивчення фразеологічних оди- ниць не лише російської мови, але й інших мов. Іноді робилися спроби її удосконалення [1].
   Я. Баран та М. Зимомря у своїй праці “Тео- ретичні основи фразеології” звертають увагу на те, що ніхто із дослідників (першою це зроби-   ла Н.Амосова) не звернув уваги на відсутність   у побудові класифікації В. Виноградова єдиного принципу. Вчений не називає критеріїв, за до- помогою яких можна було б провести розмеж- ування одиниць. Не вдається вивести ці критерії також з трактування ілюстративного матеріалу, настільки суперечливі приклади [2].
   Отже, можна зробити висновок, що класифі- кація фразеологізмів на фразеологічні зрощення, єдності та сполучення у В. Виноградова побудо- вана виключно на суб’єктивних міркуваннях [2].
   Загалом, в німецькій фразеології виділяють ідіоми, парні сполучення (складаються з двох слів, що  належать  до  тієї  самої  частини мови і пов’язані сполучником), компаративні фразео- логізми, відтворювані стійкі фрази, в яких дієс- лово вжито не в інфінітиві, а в одній зі змінних форм дієслова, прислів’я (не вважаються справ- жніми фразеологізмами) та крилаті вислови.
   В нашій роботі ми беремо за основу мор- фо-синтаксичну класифікацію  В.  Фляйшера  [8, c. 139–152], щоб зрозуміти характер утворен- ня фразеологізмів, що вживаються в німецько- мовному молодіжному слензі.
   Фразоутворення привертало і продовжує при- вертати увагу мовознавців загалом і фразеоло- гів – зокрема. Проблема ця багатогранна. Багато чого ще залишається нез’ясованим. Центральне місце у ній займає вивчення способів і процесів фразоутворення. Утворення фразеологізму є не одноразовим актом, а тривалим процесом. Щоб даний зворот набув статусу фразеологізму, він мусить пройти певну стадію формування [2].
   Я. Баран та М. Зимомря зазначають, що важко погодитися з такою думкою, що в фразеології діють системні фразоутворюючі закономірності. Вони вва- жають, що фразоутворення характеризується рад- ше спорадичністю, ніж імперативністю, а тому сло- во «закономірність» стосовно фразоутворення треба вживати щонайменше з модальним відтінком [2].



   Нами було проведено невелике дослідження стосовно структури фразеологізмів на прикладі
50 фразеологічних одиниць. Ми спробували їх класифікувати, щоб краще зрозуміти структуру, та встановити певні закономірності утворення фразеологізмів. Матеріал дослідження склала су- цільна вибірка з п’яти словників мови молоді Ні- меччини, Австрії та Швейцарії [9; 10; 11; 12; 13].
   Cеред фразеологізмів ми виділили ряд най- більш вживаних структурних моделей. Аналіз фактичного матеріалу свідчить, що найбільш численним класом фразеологічних одиниць виявилися моделі зі структурою словосполу- чення «іменник + дієслово»: Knast haben, Filme schieben. Із 50 фразеологізмів – 25 мали таку конструкцію.
   Наступним зафіксованим типом є фразеоло- гізми, які представлені структурним типом «при- кметник + іменник»: schnelle Welle; behaarte Bifi. В комунікації німецькомовної молоді також зустрічається фразеологічна конструкція «імен- ник + прийменник з іменником + дієслово»: in die
Fliesenabteilung gehen; in der Zone sein.
   Помірна частотність притаманна моделі «при- кметник + іменник + дієслово»: den Lappen voll machen; scherzlindernde Wirkung haben.
   До найменшої групи ми відносимо фразеоло- гізми, що мають конструкцію «прикметник/при- слівник + прикметник/прислівник»: emotional flexibel; hoch schnapposiv. Лише 2 з 50 фразеоло- гізмів утворені за такою моделлю.
   Також хочеться звернути увагу на форму фра- зеологізмів. Майже всі знайдені фразеологічні одиниці складалися лише з двох компонентів, що говорить про мовну економію молоді.
   
Щодо тематичної спрямованості вживаних стійких сполучень, потрібно зазначити, що так само, як більшість лексичних сленгових оди- ниць, так і фразеологічні одиниці німецькомов- ного сленгу актуалізують здебільшого негативну оцінку осіб та процесів і дій:
   еinen IQ auf Zimmertemperatur haben – “бути дуже дурним”;
   Sternenhimmel angucken, runde Füße haben – “пе- ребувати під сильним впливом алкогольних напоїв”;
geistiger Kleingärtner – “дурень”;
sich einen grünen Pulli anziehen – “палити”; sich mit den Hammern schminken – “мати
жахливий вигляд”.
   Однак, не тільки негативна оцінка є основою висловлювань, що вживаються німецькою мо- лоддю, іноді оцінка може бути позитивною, про- те виражена в специфічний, характерний для молодих людей спосіб:
gteht ab wie Schnitzel – “дуже швидко”; Afrika machen – “вмикати опалення”;
Schnechen wecken – “знайомитися з дівчатами”; Banane machen – “поспішати”;
dicke Eier haben – “бути відважним”.
   Висновки і пропозиції. Отже, як свідчить проведене дослідження, найпоширенішою гру- пою фразеологізмів за морфологічно-синтаксич- ною класифікацією є дієслівні фразеологізми а також субстантивні фразеологічні одиниці. Щодо тематичного розшарування фразеолексем, то по- трібно відзначити, що переважна більшість з них вживається на позначення негативної оцінки мо- лодих осіб та їх дій. Перспективу подальших роз- відок вбачаємо в дослідженні специфіки перекла- ду таких фразеологізмів українською мовою.

Список літератури:
1. Баран Я.А., Зимомря М.І., Білоус О.М., Зимомря І.М. Фразеологія: знакові величини. Вінниця, 2008. 256 с.
2. Баран Я.А., Зимомря М.І. Теоретичні основи фразеології. Ужгород, 1999. 175 с.
3. Копаева С.В. Фразеологизмы в языке немецкой молодежи : автореф. дис. … канд. филол. наук : 10.02.04. Пятигорск, 2005. 18 с.
4. Семенова Н.В. Фразеология молодежного сленга (на материале немецкого языка) : автореф. дис. … канд. филол. наук : 10.02.04. Владимир, 2006. 18 с.
5. Androutsopoulus J. Deutsche Jugendsprache: Untersuchungen zu ihren Strukturen und Funktionen. Frankfurt a.M, Berlin, Bern, New York, Paris, Wien : Lang, 1998. 684 s.
6. Burger H., Buhofer A., Sialm A. Handbuch der Phraseologie. Berlin, New York: de Gruyter, 1982. 433 s.
7. Burger H. Phraseologie: Eine Einführung am Beispiel des Deutschen. 3. Aufl., Berlin: Erich Schmidt, 2007. 240 s.
8. Fleischer W. Phraseologie der deutschen Gegenwartssprache. 2. Aufl., Tübingen: Max Niemeyer, 1997. 299 s.
9. Wörterbuch der Jugendsprache. Stuttgart: PONS, 2010. 141 s.
10. Jugendsprache unplugged 2011: Deutsch – Englisch – Spanisch – Französisch: Langenscheidt KG, 2011. 168 s.
11. PONS Wörterbuch der Jugendsprache 2012. Stuttgart, Klett, 2012. 144 s.
12. PONS Wörterbuch der Jugendsprache 2015. Stuttgart, Klett, 2014. 143 s.
13. PONS Wörterbuch der Jugendsprache 2015. Stuttgart, Klett, 2014. 143 s.
References:
1. Baran, Ya.A., Zymomria, M.I., Bilous, O.M., & Zymomria, I.M. (2008). Frazeolohiia: znakovi velychyny. Vinnytsia,
2. Baran, Ya.A., & Zymomria, M.I. (1999). Teoretychni osnovy frazeolohii. Uzhhorod.
3. Kopayeva, S.V. (2005). Frazeologizmy v yazyke nemetskoy molodezhi: avtoref. dis. … kand. filol. nauk: 10.02.04. Pyatigorsk.
4. Semenova, N.V. (2006). Frazeologiya molodezhnogo slenga (na materiale nemetskogo yazyka): avtoref. dis. … kand. filol. nauk: 10.02.04. Vladimir.
5. Androutsopoulus, J. (1998). Deutsche Jugendsprache: Untersuchungen zu ihren Strukturen und Funktionen [German youth language: Investigations into their structures and functions]. Frankfurt a.M, Berlin, Bern, New York, Paris, Wien: Lang.
6. Burger, H., Buhofer, A., & Sialm, A. (1982). Handbuch der Phraseologie [Handbook of Phraseology]. Berlin, New York: de Gruyter.
7. Burger, H. (2007). Phraseologie: Eine Einführung am Beispiel des Deutschen [Phraseology: An introduction using the example of German]. 3. Aufl., Berlin: Erich Schmid.
8. Fleischer, W. (1997). Phraseologie der deutschen Gegenwartssprache [Phraseology of contemporary German].
2. Aufl., Tübingen: Max Niemeyer.
9. Wörterbuch der Jugendsprache. Stuttgart: PONS, 2010.
10. Jugendsprache unplugged 2011: Deutsch – Englisch – Spanisch – Französisch: Langenscheidt KG, 2011.
11. PONS Wörterbuch der Jugendsprache 2012. Stuttgart, Klett, 2012.
12. PONS Wörterbuch der Jugendsprache 2015. Stuttgart, Klett, 2014.
13. PONS Wörterbuch der Jugendsprache 2015. Stuttgart, Klett, 2014.



                    Oliijnyk Lidiia National Technical University of Ukraine “Igor Sikorsky Kyiv Polytechnic Institute”
PHRASEOLOGIES OF THE GERMAN YOUTH SLANG:
THEIR MORPHOLOGICALLY STRUCTURAL AND THEMATIC CHARACTERISTICS
Summary. The study is devoted to a topical issue – the study of morphological and structural specifics of the func- tioning of phraseological units of German-language youth slang. The relevance of the research topic is due to the increased interest of the Ukrainian community in socially determined types of speech, ways and means of enriching their lexical composition. The study consisted of a continuous sample of five dictionaries of the youth language of Germany, Austria and Switzerland. The task of this investigation is to study the morphological and structural char- acteristics of phraseological units of German-language youth slang, their thematic orientation. Young people use phraseology to attract attention, be witty, give imagery to the image, expressiveness of language, express emotions, etc. It is known that according to the degree of idiomaticity in German linguistics there are idiomatic (idioms), par- tially idiomatic and non-idiomatic phraseology. However, there is no single, comprehensive classification of phrase- ology, and the problem of classification of phraseological units has always been and is in the center of attention of phraseologists. Linguistics uses various schemes of division of phraseological units, depending on which classifica- tion criteria underlie their classification: semantic, syntactic or pragmatic. The study found that the most common group of phraseology by morphological and syntactic classification are verb phraseology. Analysis of the factual material shows that the most numerous class of phraseological units were models with the structure of the phrase “noun + verb”, as well as substantive phraseological units. Almost all the phraseological units that have been the subject of our scientific research consisted of only two components, which speaks of the language economy of young people. Thematically, the phraseological units used by young people are aimed mainly at the negative characteris- tics of members of the youth community and their actions, but among the phraseological units can be identified and those that do not contain a negative assessment in their semantics.
Keywords: youth slang, phraseology, classification of phraseology, subject of phraseological units, assessment.