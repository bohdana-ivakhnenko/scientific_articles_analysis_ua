«Молодий вчений» • № 4 (80) • квітень, 2020 р.
DOI: https://doi.org/10.32839/2304-5809/2020-4-80-133 УДК 37.016:003-028.31:373.3+82



Вірста С.Є.
Луцький педагогічний коледж

    ФОРМУВАННЯ ЧИТАЦЬКОЇ КОМПЕТЕНТНОСТІ МОЛОДШИХ ШКОЛЯРІВ ПРИ ВИВЧЕННІ МОНОГРАФІЧНИХ ТЕМ НА УРОКАХ ЛІТЕРАТУРНОГО ЧИТАННЯ У ПОЧАТКОВІЙ ШКОЛІ
Анотація. У статті висвітлюються особливості формування компетентнісного підходу в сучасному освіт- ньому процесі, що покликаний забезпечити інтеграцію учнів у сучасне суспільство, виховати особистість із національною свідомістю; питання оновлення змісту літературного читання молодших школярів за умови цілісної освіти початкової школи та сучасних вимог до освіченості людини; особливості впливу на розвиток особистості наскрізних тем і жанрів, які формують початки системного критичного мислення. Розглядаються аспекти організації форм читацької діяльності молодших школярів, формування клю- чових компетентностей, у тому числі літературної компетентності на уроках літературного читання за умови використання методів критичного мислення та компетентнісно орієнтованих завдань; особливості формування творчої співпраці вчителя й учнів,
Ключові слова: читацька компетентність, літературне читання, монографічний підхід, навички, критичне мислення, комунікація.



Постановка проблеми зумовлена змінами у Законі України «Про освіту», що відрізня-
ється рядом нововведень, які регулюють суспіль- ні відносини, що виникають у процесі реалізації конституційного права людини на освіту. Метою освіти є всебічний розвиток людини як особистос- ті та найвищої цінності суспільства, її талантів, інтелектуальних, творчих і фізичних здібностей, формування цінностей і необхідних для успішної самореалізації компетентностей [2, с. 1].
   Тому стратегічно важливим у сучасному освіт- ньому процесі є компетентнісний підхід, що по- кликаний забезпечити соціалізацію учнів та їхню інтеграцію в сучасне суспільство, сформувати в них стійкі моральні принципи й світоглядні орієнтири, виховати особистість із національною свідомістю, громадянськими якостями й критич-


ним мисленням, здатною до творчого вирішення життєвих задач, саморозвитку та самонавчання.
   Аналіз останніх досліджень і публікацій про освіту визначає, що найбільш результатив- ними є заняття, які спонукають учнів до само- стійного критичного мислення. Ми розміркову- ємо про те, яким чином ми приймаємо рішення або справляємося з завданням/проблемою. Учні, які мислять критично і навчаються з інтересом, готові до виконання складних інтелектуальних завдань як у класі, так і повсякденному житті. Останнім часом питання розвитку критичного мислення учнів є досить актуальними в освіті.
   У змісті початкової освіти читанню належить особлива роль. Цей предмет є багатофункціональ- ним. Читання рідною мовою є потужним засобом у формуванні особистості. Воно прилучає молод-


© Вірста С.Є., 2020

ших школярів до скарбниці духовності і культури, літературних надбань українського народу і на- родів світу, сприяє моральному, етичному та ес- тетичному розвитку. Поряд із цим на всіх уроках читання відбувається систематична, комплексна робота з формування в учнів усіх складових по- вноцінної читацької навички [5, с. 2].
   Мета статті – визначити основні концеп- туальні засади і практичні засоби формуван- ня літературної читацької компетентності та її складників, які тісно пов’язанні з формуванням комунікативної компетентності, розвитком умінь і навичок володіння учнями українською мовою, видами мовленнєвої діяльності, основами куль- тури усного і писемного мовлення. Тому якісна співпраця вчителя й учнів мають сформувати предметну літературну компетентність. Вивчен- ня літературного твору – це завжди творчий про- цес у якому вчитель та учні є повноправними партнерами й учасниками культурного діалогу, який має зробити книгу невід’ємною частиною життя молодої людини.
   Виклад основного матеріалу досліджен- ня. Кожна доба має свої засоби самовиражен- ня і сьогодні діти тягнуться до комп’ютерних технологій, як свого часу старше покоління до кінематографа і телебачення. Читання є бага- томанітною діяльністю, яку провадять у різних життєвих сферах. Сучасна людина живе у світі, де все змінюється з блискавичною швидкістю, а тому розуміння поняття читацької грамотності також змінюється залежно від тих чи інших подій у суспільстві й культурі. Навички читання, які вважалися потрібними для розвитку особистості, успіхів у навчанні, участі в економічному й гро- мадському житті 20 років тому, відрізняються від тих, які потрібні сьогодні. Ймовірно, що й через наступні 20 років вони також зміняться. Освітні цілі продовжують корегувати акценти в навчан- ні. Вимога цілісної освіти стає нагальною. Безза- перечним є одне: вимоги до освіченості людини зростають з кожним роком, тому й актуальним залишається критичне мислення у навчанні.
   В українських школах з 2005 року запровадже- но моніторингове дослідження якості навчальних досягнень учнів початкової школи. З цією метою наприкінці 4 класу діти виконують інтегровані завдання на основі самостійного ознайомлення з текстом, у якому описується ситуація, що є близь- кою їхньому життєвому досвіду. Перша група завдань спрямовувалась на дослідження сфор- мованості таких навичок: читати мовчки й розу- міти фактичний зміст прочитаного, визначати послідовність подій у тексті, будувати писемне висловлювання чітко, послідовно, аргументова- но, висловлюючи оцінні судження. Наступні гру- пи завдань також ґрунтувалися на умінні учнів читати і розуміти текстову інформацію, яка може бути представлена у різній формі [3, с. 1].
   Ця методика, що є аналогом міжнародних порів- няльних досліджень, підтверджує виняткову роль оволодіння повноцінною читацькою навичкою.
   Міжнародні порівняльні дослідження якості освіти ввійшли в практику обов’язкових захо- дів щодо аналізу стану освіти в різних країнах світу. У 2016 р. Україна долучилася до одного з найбільш масових із них – PISA (Programme for International Student Assessment), запровадже-

ного й підтримуваного Організацією економічно- го співробітництва та розвитку (ОЕСР) [4, с. 1].
   У	дослідженні	PISA	читацьку	грамот- ність визначають як спільний результат трьох взаємопов’язаних джерел впливу: читача, тексту й завдання. Ці три виміри взаємодіють у широко- му соціокультурному контексті, тобто в різнома- нітних ситуаціях, де виникає потреба в читанні. Кожні три роки Всесвітня організація еко- номічного співробітництва і розвитку (ОЕСР) проводить серед 15-річних школярів, що жи- вуть у різних країнах, визначення рівня їхньої інтелектуальної, математичної та природничо- наукової підготовки. У квітні-травні 2018 року 5 998 українських 15-річних підлітків, які пред- ставляли 315 388 учнів/студентів загальноосвіт- ніх шкіл, гімназій, ліцеїв, закладів професійно- технічної освіти, складали 2-годиннний тест із читання, математики й природничо-наукових дисциплін і заповнювали анкети. Всього в рей- тингу представлені 78 країн. Скільки україн- ських учнів не змогли досягти базового рівня? З читацької грамотності – 25,9% (37–42 місце в рейтингу). Аналізуючи результати 2018 року, вчені визнали, що «успішними у житті є ті шко- лярі, які виявляють інтерес до читання і вважа- ють його важливим складником свого життя» [4, с. 1]. Цей висновок ще раз підтверджує універ- сальність уміння читати в системі культурних надбань людини XXI століття. Читання не вва- жають сьогодні вмінням, яке набувається лише в дитячому віці під час перших років навчання в школі. Навпаки, нині читання розглядають як
складник навчання впродовж життя.
   За період реформування національної сис- теми шкільної освіти відбулися докорінні змі- ни у розумінні та досягненні її цілей і завдань. У початковій школі було створено новий зміст, який орієнтований на потреби дитячого розвит- ку особистості. Оновлення змісту літературного читання у початковій школі продиктоване змі- нами у сучасному інформаційному освітньому просторі: широкий доступ учнів і користування мережею Інтернет, електронними, аудіовізу- альними засобами. Збільшення питомої ваги комунікативних контактів учнів з мультимедіа впливає на дитячий ритм життя, особливості сприймання інформації; сприяє розвитку умінь і навичок роботи з невербальним матеріалом. Пасивне споглядання розважальної інформації стало для більшості школярів основним способом проведення дозвілля.
   Курс літературного читання є початковим у цілісній неперервній системі шкільної літе- ратурної освіти. В основу розроблення оновле- ного змісту курсу літературного читання учнів 2–4 класів, його структурування, технологій опрацювання покладено концептуальні ідеї но- вої редакції Державного стандарту загальної по- чаткової освіти («Літературне читання»), у якому основною метою літературного читання визначе- но формування читацької компетентності молод- ших школярів. Сутність читацької компетентнос- ті полягає у володінні учнями сукупністю знань, умінь, навичок, ціннісних ставлень, які дають змогу їм відповідно до вікових можливостей са- мостійно орієнтуватися у колі дитячого читання. Набутий читацький досвід забезпечує готовність

і здатність молодших школярів до подальшого навчання, пізнання, саморозвитку.
   Основною метою курсу «Літературне читан- ня» є розвиток дитячої особистості засобами чи- тацької діяльності, формування читацької ком- петентності молодших школярів, яка є базовим складником комунікативної і пізнавальної ком- петентностей [5, с. 42]. В основі формування осо- бистості, реалізації усіх функцій предмета читан- ня залишається його зміст. Саме літературний зміст визначає сутність предмета, відображає со- ціальні запити суспільства, новації сучасної пе- дагогічної науки. Врахування тематично-жанро- вого, художньо-естетичного, літературознавчого принципів є визначальним для відбору текстів на уроках читання.
   Тематично-жанровий принцип дозволяє озна- йомити молодших школярів з різними жанро- вими формами і зумовлює відбір творів, які від- повідають потребам, інтересам і пізнавальним можливостям дітей молодшого шкільного віку. Зміст нових підручників з читання для 2-4 класів відображає багатовекторність довкілля: людина, природа, держава, події сучасні і далекого мину- лого. Так, у творах різних жанрів діти читають про шкільне життя, людські взаємини, пригоди ровесників, родинні стосунки, Батьківщину тощо. Художньо-естетичний принцип зумовлює від- бір творів, які написані провідними майстрами дитячої літератури і відзначаються художньою досконалістю, а їх зміст утверджує морально- етичні і патріотичні цінності, сприяє естетично-
му і мовленнєвому розвитку учнів.
   Урахування літературознавчого принципу зу- мовило введення у зміст підручників елементар- них літературознавчих понять, які засвоюються дітьми практично на рівні уявлень. У процесі елементарного аналізу, починаючи з 2-го класу, діти знайомляться з такими поняттями, як тема, сюжет, жанрова особливість твору, персонаж, дійові особи, художній образ, засоби художньої виразності та ін. Для кожного класу в програмах і відповідно в підручниках у різному співвідно- шенні представлено теми читання і жанри, які враховують поглиблення світогляду дітей, їхнього пізнавального та читацького розвитку.
   Однією із функцій читання є пізнавально-ін- формаційна, тому на сторінках підручників діти прочитають чимало творів про історію нашого народу, нашої Батьківщини. Література виховує у читача повагу до праці, розвиває уяву, збага- чує мову, формує художній смак. Лінійно-кон- центричний підхід реалізується у відборі творів і структуруванні інших тем, найважливіших для літературного і морального розвитку учнів. У змісті читання молодших школярів переважа- ють наскрізні теми і жанри, які формують почат- ки системного мислення.
   Наскрізною є тема краси та багатства укра- їнської мови, виникнення писемності в світі і в Україні, розвиток друкарства, створення кни- ги, історія бібліотечної справи. Цей тематичний блок веде дитяче мислення і уяву від слова до книги, у світ життя сучасної дитини (школа, дружба, пригоди, захоплення, творчість), при- роди і людини [2, с. 4]. Наскрізними жанрами є казка, вірш, оповідання. Коло читання достат- ньо різноманітне і залучає молодших школярів

до цікавого, емоційно насиченого художнього пізнання, образного мислення, зміцнення нави- чки та інтересу до самостійного читання.
   Не менш важливим є запровадження у наскріз- них темах монографічного підходу у доборі і струк- туруванні навчального матеріалу. Подання відо- мостей про українських і зарубіжних авторів, що передбачає підбірку найважливіших відомостей про життя і творчість письменників, мотивацію до самостійного читання їхніх творів, залучення до елементарної пошукової пізнавальної та краєзнав- чої роботи літературного характеру.
   З творчістю деяких авторів діти мають мож- ливість ознайомитися у кожному класі. Це тво- ри Т. Шевченка, Л. Українки, М. Рильського, Л. Костенко, Олександра Олеся, А. Костецького, Т. Коломієць, М. Сингаївського, В. Сухомлин- ського та ін. Неодноразові «зустрічі» з авторами і творами, що мають великий виховний і розви- вальний потенціал, безумовно, сприяють літера- турній освіченості і загальному розвитку учнів.
   Уроки-сходинки до монографічного вивчення творчості письменника характерні для вивчення тем розділів «Шевченкове слово», «Вірші про світ природи і дитинства», «Поетична світлиця», «Тво- ри зарубіжних письменників» та ін. На цих уро- ках створюються передумови для заглиблення у творче читання кількох творів одного автора, розширення й упорядкування знань про особис- тість письменника, оскільки художня література відтворює життя в живих образах, картинах, а художні твори впливають на почуття й розум ді- тей, викликають певні емоції, переживання.
   Читання художніх творів допомагає форму- вати власну думку, уявлення, сприйняття ав- торського світу. У підручнику для кожного класу є окремий розділ, присвячений життю і творчості геніального поета і художника Тараса Шевченка.
   Дошкільнята і першокласники вже слухали і читали уривки поезій Тараса Шевченка, бачи- ли його портрети, деякі дитячі книги з його тво- рами. У 2-му класі (другий семестр) діти читають короткі відомості про Т.Г. Шевченка, розгляда- ють автопортрет поета, одержують завдання для групової роботи. Мета цього розділу – розширити й збагатити уявлення другокласників про життя і творчість поета, його роль для України, створи- ти уявлення про точність, образність Шевченко- вого слова. Перший розділ «Тарас Григорович Шевченко – великий народний поет і худож- ник» є пропедевтичною сходинкою до вивчення його творчості у наступних класах. Шевченкова тема – невичерпна, неосяжна, вона присутня у духовному житті нашого народу завжди. Тому вчителеві варто ретельно відібрати матеріал для бесіди з учнями з урахуванням перспективи роз- гортання цієї теми у наступних класах.
   У 3 класі знання про життя і творчість поета розширюються, діти продовжують дослідницьку роботу, розглядають репродукцію картин поета. У 4 класі у «Поетичній світлиці» на учнів чекає нова зустріч з геніальним поетом і художником, продовження дослідницької роботи. Школярі більше дізнаються про життя і творчість митця, актуалізують раніше вивчене. Важливу мотива- ційну і навчальну функцію відіграє на цих уроках доступна, емоційна розповідь вчителя про авторів творів, обставин їх життя або історію написання



книги, розгляд портрета. Як правило, на таких уроках, окрім матеріалу, поданого у підручнику, бажано залучити додаткові ілюстрації, краєзнав- чі відомості. Уникнення одноманітності уроків монографічного вивчення творчості письменника у початковій школі – головне завдання вчителя.
   Як же організувати уроки читання художніх творів, щоб домогтися найбільшого виховного впливу на учнів? Учитель повинен твердо усві- домити, що лише цілісне сприймання художніх образів твору дасть можливість зрозуміти їх, а разом з тим і відчути до дійових осіб прихиль- ність, симпатію та інші почуття. Тому найголо- внішим завданням учителя початкової школи є формування навички «вміти навчатися», роз- вивати мисленнєву діяльність учня, навчити придумувати, не боятися «неправильної думки», навчити школярів вільної особистісної думки, яка враховує і власний життєвий досвід дитини, водночас стимулюючи можливості одночасного сприймання інформації з різних джерел (дитина чує, відчуває, читає, бачить, згадує...). Організа- ція читацької діяльності будується на засадах особистісно орієнтованого навчання, співпраці вчителя з учнями, передбачає мотиваційний і розвивальний вплив на мовлення, мислення і почуття дітей. Різноманітність жанрів і зміст творів, готовність дітей до їх засвоєння, можли- вість використання ілюстрацій картин, музики, міжпредметних зв’язків, краєзнавчого матері- алу зумовлюють різноманітність видів уроків та гнучкість їх структур [5, с. 44].
   Не менш важливим у діяльності вчителя є ці- леспрямоване виховання учня-читача, естетич- но розвиненого, з позитивним емоційним досві- дом, здатного висловлювати своє ставлення до прочитаного, відчувати радість від спілкування з книгою. Урок читання – це час польоту дитячої фантазії, тому дуже важливо створити такі умо- ви, щоб кожен міг сказати своє слово, – скласти власну казку, загадку, вірш, створити свої обра- зи. Мотивація до творчості через застосування ігрових прийомів створює таку атмосферу спіл- кування на уроках, що заохочує дітей придуму- вати щось своє, фантазувати. Такі завдання роз- вивають нестандартне критичне мислення.
   Звернемо увагу на деякі аспекти проведення уроків-сходинок монографічного вивчення твор- чості Кобзаря.
   Розмову школярів у другому класі про Тараса Шевченка варто розпочати зі знайомства учнів з книгою сучасного українського дитячого пись- менника Дмитра Білоусова «Тарасове перо». Це повість-казка про дитячі та юнацькі роки Т.Г. Шевченка. Щоб краще зрозуміти події, вчинки головного героя – хлопчика Тарасика Шевченка (однолітка сучасному читачеві), – автор вводить у текст казкові чарівні персонажі: Чарівне Перо і Хмару Чорну. Чарівне Перо допомагає Тараси- кові у скрутні хвилини, завжди йде поруч. Хмара Чорна – негативний персонаж повісті-казки, яка товаришує з тими, хто злий і жорстокий. Жанр казки добре знайомий учням і вони поринають у дивовижний світ пригод звичайного хлопчи- ка, якого супроводжують чарівні герої. «Кажуть старі люди, що живе на світі Перо Чарівне. З’являється те Перо раз на сто літ. Знаходить людину з серцем відкритим, думками чистими.

Потрапляє до рук того, хто не знав змалку щас- тя-долі… А ще кажуть старі люди, що живе на світі Хмара Чорна. Там вона з’являється, де сон- це світить і діти сміються.
   Туди поспішає, де можна прикрість утвори- ти, біду вчинити. З тим товаришує, хто злий та жорстокий. І найбільше радіє, коли перу Ча- рівному добрі справи плюндрує» [1, с. 3].
   Ядром дитячої цікавості є яскраві образи. Світ казки – це світ нескінченних перетворень, які відображають зміни в суспільстві та людському мисленні. Особливо це помітно в українських казках на прикладі трансформацій головного злотворця. Але, що вирізняє українські казки, – це відсутність стовідсотково негативних персона- жів. Добро неодмінно перемагає зло, тому довіра до цього жанру підсвідомо формує усвідомлення, що не зможе Хмара Чорна перемогти Тарасика з Чарівним Пером.
   Комунікативний підхід до читання розглядає його як специфічну форму спілкування автора з читачами через текст. У цьому разі поряд з ін- формацією у школярів виникає новий, особистіс- ний погляд, що посилює виховний і розвивальний вплив прочитаного; формує особистісне сприй- няття фактів біографії Т. Шевченка, емпатичне сприйняття усіх подій, що відбувалися з Кобзарем у дитячі роки. Життя маленького хлопчика, його світ, події, відчуття, відкриття, навчання є близь- кими і зрозумілими для школярів.
   Казковий світ гармонійно поєднується з фоль- клорними та сучасними світськими традиціями, як от, дізнаватися про характер Весни, спостері- гаючи за байбаком. «Дивиться Перо Чарівне – си- дить біля своєї нори байбак. Та ще й висвистує:
– Йди скоріше, весно!
– Що ти нам принесла?...
   – Привіт, друже байбаче! А чи вдосталь ти виспався за зиму?...» [1, с. 5].
   Школярам відкриваються безліч подій у житті не лише Тарасика, а й у житті його бать- ків – Катерини Якимівни та Григорія Івановича Шевченків. Чарівне Перо завітало до Моренців березневого дня.
   «Привіт, вівсянки! Ваш приліт з теплих країв – чудова прикмета. – Цікаво, що там у Шевченків?... Здається, день сьогодні незвичай- ний. Запам’ятаю його – 9 березня 1814 року.
   – Подивилось у вікно… Носить бабця по хаті немовля… показує Катрі та Микиті:
– Ось вам братик.
Придивилось Перо Чарівне на бідну хату.
Зітхнуло з сумом:
   – Ох і важко тобі буде, хлопче. Тут і Хмара Чорна своє слово докинула:
   – Ще й як буде важко! Кріпак – син кріпаків» [1, с. 7].
   Наповнилась невелика хатина радістю наро- дження сина. За традицією годилося й охрестити немовля: «Зайшов ієрей, перехрестив немовля:
   – Народився ти в день архієпископа Тарасія. А раз так. То буде тобі ім’я Тарас. Чарівне Перо повторило: Тарас – грецьке ім’я. Тараксикос перекладається як бунтар, непокірний, відчай- душний» [1, с. 7].
   Дізнаються школярі про те, що Тарасик був третьою дитиною в родині і мав старшу сестру Катрусю та братика Микитку. Родинне спілку-

вання, звичайні буденні справи і велика повага до старших домінантні в контексті твору.
   – Сідайте рядком. Почитаю вам «Четьї- Мінеї». Оповідання про святих мучеників.Бать- ко у Тарасика – людина розумна й письменна. Тексти читає урочисто, не поспішаючи. Слуха- ють діти, подих затамувавши.
   Западає в серце Тарасику мова церковна. А ще більше подобається на літери дивитися. Деякі з них він вже вивчив… Радіє Григорій Іванович, на сина дивлячись [1, с. 15].
   Знаходить час на розмови з дітками й Кате- рина Якимівна: «Багато загадок мама знає. Катруся теж чимало їх в пам’яті тримає. У мами загадки непрості.
   – І як ви, мамо, їх пам’ятаєте? – дивується дівчинка. А та посміхнеться та спита:
   – Біле, як сорочка, Пухнасте, як квочка. Крил не має, А гарно літає [1, c. 16].
   Долучитися до цікавої розмови може й читач: пошукати свою відповідь та й разом з Тарасиком, Микиткою та Катрусею скласти власну загадку.
   Актуалізація знань і уявлень учнів про жит- тя і творчість поета методом бесіди-розповіді для учнів третього (четвертого) класу пропонуємо розпочати з дитячих років, пригадавши дитин- ство поета: де він народився, у якій родині. Рід Шевченків мав козацьке коріння. Про це мало- му Тарасу розказував його дід Іван. Саме дідусь Іван «веселий, в сорочці вишиваній» був тією особою, яка відіграла ключову роль у форму- ванні особистості Тарасика. Та й сторінки книги Д. Білоусова «Тарасове перо» дають можливість стати учасниками розмови Тараса з дідусем. Ба- гато нових слів (словникова робота) в їхніх роз- мовах: «кріпаки», «чумаки», «гайдамаки». «кобза- рі». «Дорослішає Тарасик. Усе йому цікаво… чує від людей старих про минувшину. Почув одного разу слово нове – гайдамаки…» [1, с. 24].
   Розмови про минувшину – це цікаві адаптова- ні до дитячого міркування екскурси про історичні події. Читач разом з головним героєм слухає роз- мови про селянське життя, Запорізьку Січ, коза- ків, віру, Мотронський монастир, Максима Заліз- няка, Гонту та й Кирилівку. Історичні події, точні дати не обтяжують дитячу уяву. Сон, у якому зу- стрічається Тарасик з Максимом Залізняком, що
«тепер збирає друзів – козаків», стає елементом формування патріотичної позиції читача. «Важ- ко мені з військами польськими та московськи- ми воювати. Сил не вистачає… одна надія на тебе і хлопчаків завзятих. Серцем чую:не підве- деш мене. Не словом, а ділом люби Україну. Не гай часу. Знаю, у тебе хист до навчання. Знання твої, слово твоє тверде прислужитися Україні. Йму віри, що не підведеш мене» [1, с. 25].
   З часом вже великий Тарас Шевченко напи- ше одну з найкращих своїх поем – «Гайдамаки». Знайомство з уривками з цієї поеми буде доціль- ним вже при іншій «зустрічі» з Кобзарем.
   Перо Чарівне допомагає навчатися, долати науку, але й не відстає у капостях Хмара Чор- на. Спостерігаючи за складними та важкими періодами життя і навчання Кобзаря, школярі співпереживають разом з Тарасиком всі його по- разки та перемоги. Сторінки книги можуть бути актуальними для учнів різних класів початкової школи – вибір за вчителем.
   
«Сорок сім літ прожив Тарас Григорович. Багато це чи мало?... Зникла Хмара Чорна, бо добро завжди перемагає. А люди з повагою гово- рять про безсмертного Кобзаря – Тараса Шев- ченка:
   – Він викував потужну зброю – разюче полум’яне поетичне слово.
– Він оспівував і прославив свій народ.
   – Він слава, велич і наша національна гор- дість…» [1, с. 78].
   Доцільним буде інтегрування різних видів мистецтв. Мотивація до творчості заохочує дітей придумувати щось своє, фантазувати, тому про- водити урок цікаво буде в уявній майстерні ху- дожника Т. Шевченка. Змалечку Тарасик любив малювати. Де тільки можна, він зображував те, що йому подобалось. Його талант до малюван- ня люди помітили і оцінили раніше, ніж талант поетичний. Тому й завдання на ілюстрування прочитаного школярі виконують з великим за- доволенням, розвиваючи нестандартне мислен- ня для створення нових образів, думок на основі прочитаного. У такій «Шевченковій майстерні» митця молодші школярі дізнаються й про жан- ри живопису: портрет, автопортрет, пейзаж та ін. Відомо, що лишень автопортретів Шевченко на- писав більше тридцяти. На одному із них зобра- зив себе із сережкою у вусі. Портретні роботи Кобзаря, де зображені діти, також будуть цікави- ми для аналізу .
   У 3 класі знання про життя і творчість по- ета розширюються, школярі продовжують дослід- ницьку роботу у майстерні художника, тому мають можливість познайомиться з іншими репродукці- ями картин поета. Картина «Селянська родина» розпочинає прогулянку вернісажем. Така екскур- сія може мати й характер онлайн-музею. Творчим завданням для учнів третього та четвертого класу можна запропонувати створення чи розгадування книжки-гри, квесту, гри-пошуку у «Шевченковій майстерні». Наприклад, знайти відсутній пазл з репродукції картини, пригадати назву картини або зосередитись на деталях:
   – Кого зображено поряд із казахським хлоп- чиком? (Картина Т.Г. Шевченка «Т.Г. Шевченко і казахський хлопчик»).
– Хто вийшов зустрічати циганку-ворожку?
(Картина Т.Г. Шевченка «Циганка-ворожка»).
– Скільки осіб зображено на   полотні?
(Т.Г. Шевченко «Селянська родина»).
   – Поміркуйте, який цікавий і знайомий нам образ є спільним на полотнах «Селянська роди- на», «Циганка -ворожка» та ін.?
   Краєзнавчим аспектом у вивченні заявле- ної теми є дослідження: «Де і коли спорудже- ний пам’ятник Кобзареві у Вашій місцевості»;
«В яких країнах світу вшановують Кобзаря?»;
«В яких країнах (містах України) йому спору- джені пам’ятники?» Яскравим завершенням творчого проєкту може бути екскурсійна поїздка до Києва та відвідування Національного музею Тараса Шевченка.
   Висновок. Отже, літературний розвиток мо- лодших школярів є інтегрованим результатом активної читацької діяльності за різними змісто- вими лініями навчальної програми. Його харак- теризує не лише засвоєння літературознавчих понять, уявлень, образних засобів, розрізнення



творів різних жанрів. Не менш важливим ре- зультатом є цілеспрямоване виховання учня- читача, естетично розвиненого, з позитивним емоційним досвідом, здатного висловлювати своє ставлення до прочитаного, відчувати радість від


спілкування з книгою. Для розвитку творчості дітей треба подбати про розквіт дитячої фантазії і створити такі умови, щоб кожен міг сказати своє слово, – скласти казку, загадку, вірш чи створити власні образи.

Список літератури:
1. Білоусов Є. Тарасове перо: повість-казка про дитинство і юність Т.Г. Шевченка / передм. П. Мовчана; худож. О. Хейлик. Київ : Просвіта, 2004. 112 с.
2. Закон України «Про освіту». URL: http://osvita.ua/legislation/law/2231/ (дата звернення: 21.01.2020).
3. Українська PISA: Що насправді коїться із середньою освітою. URL: https://www.depo.ua/ukr/politics/ukrainska- pisa-shcho-naspravdi-koitsya-iz-serednoyu-osvitoyu-201912041074710 (дата звернення: 01.02.2020).
4. Оприлюднено результати міжнародного дослідження якості освіти PISA-2018: Україна на 39 місці. URL: https://www.auc.org.ua/novyna/oprylyudneno-rezultaty-mizhnarodnogo-doslidzhennya-yakosti-osvity-pisa- 2018-ukrayina-na-39 (дата звернення: 25.01.2020).
5. Котик Т.М. Методика літературної освіти молодших школярів : Опорні конспекти лекцій для студ. заочної форми навч. спец. «Початкова освіта». Івано-Франківськ, 2014. 73 с. URL: http://194.44.152.155/elib/local/3254. pdf (дата звернення: 30.01.2020).
References:
1. Bilousov, Ye. Tarasove pero: povist-kazka pro dytynstvo i yunist T.H. Shevchenka / peredm. P. Movchana; khudozh. O. Kheilyk. Kyiv: Prosvita, 2004. 112 s.
2. Zakon Ukrainy «Pro osvitu». URL: http://osvita.ua/legislation/law/2231/ (accessed: 21.01.2020).
3. Ukrainska PISA: Shcho naspravdi koitsia iz serednoiu osvitoiu. URL: https://www.depo.ua/ukr/politics/ukrainska- pisa-shcho-naspravdi-koitsya-iz-serednoyu-osvitoyu-201912041074710 (accessed: 01.02.2020).
4. Ukrainska PISA: Shcho naspravdi koitsia iz serednoiu osvitoiu. URL: https://www.depo.ua/ukr/politics/ukrainska- pisa-shcho-naspravdi-koitsya-iz-serednoyu-osvitoyu-201912041074710 (accessed: 01.02.2020).
5. Kotyk, T.M. Metodyka literaturnoi osvity molodshykh shkoliariv: Oporni konspekty lektsii dlia stud. zaochnoi formy navch. spets. «Pochatkova osvita». Ivano-Frankivsk, 2014. 73 s. URL: http://194.44.152.155/elib/local/3254. pdf (accessed: 30.01.2020).




Virsta Svitlana
Pedagogical College, Lutsk
FORMATION OF PUPILS’ READING COMPETENCE IN STUDYING MONOGRAPHIC TOPICS ON LITERARY READING LESSONS IN ELEMENTARY SCHOOL 
Summary. The article highlights the peculiarities of forming a competent approach in the modern educational process in order to ensure the integration of students into a modern society, as well as to educate the individual with national consciousness. Furthermore, it also reveals the basic conceptual foundations and practical tools for developing literary reading competence and its components, which are closely related to the development of communicative competence, development of students' skills, usage of Ukrainian language and different types of speech activity, basics of the oral and written language culture. The issue of updating the content of the students’ reading; peculiarities of influence on the development of personality through the themes and genres that form the base of systemic critical thinking are considered. The issues of the literary development of stu- dents, their active reading activity on different content lines of the curriculum are emphasized in the article. The author shows the idea of purposeful upbringing of the student-reader, who is aesthetically developed, who has a positive emotional experience and who is able to express his own attitude to the reading and analyse, who’s communication with the book is full of joy and pleasure. The article includes also organization aspects of students’ reading activity forms, the formation of key competencies, including literary competence on the lessons of literary reading under the condition of the usage of methods of critical thinking and competently oriented tasks. In addition, the author highlights the peculiarities of creative cooperative formation between teachers and students, who are equal participants in a cultural dialogue. It includes aspects of introducing of the monographic approach into the cross-cutting themes in the selection and structuring of the educational materials, which provide a compilation of the most important information about the life, work and masterpiec- es of Ukrainian and foreign writers and give motivation for the reading of their works to be involved in the elementary search of cognitive and local literary work.
Keywords: reading competence, the content of literary reading, principles of the content reading selection, monographic approach, organization of reading activity of pupils, meta-subject, subject learning results.
