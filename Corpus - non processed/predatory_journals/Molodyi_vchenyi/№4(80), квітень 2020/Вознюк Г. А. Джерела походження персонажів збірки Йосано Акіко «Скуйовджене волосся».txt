«Молодий вчений» • № 4 (80) • квітень, 2020 р.

DOI: https://doi.org/10.32839/2304-5809/2020-4-80-39
УДК 821.521



Вознюк Г.А.

Київський національний університет імені Тараса Шевченка
ДЖЕРЕЛА ПОХОДЖЕННЯ ПЕРСОНАЖІВ ЗБІРКИ ЙОСАНО АКІКО «СКУЙОВДЖЕНЕ ВОЛОССЯ»
Анотація. Стаття присвячена аналізу джерел походження персонажів збірки видатної японської поетеси Йосано Акіко (1878 – 1942) «Скуйовджене волосся» (1901 р.). Творчість поетеси належить до романтичної течії в японській літературі – «романшюґі», яка відзначалася великим прагненням до запровадження нових підходів у літературній творчості. Виключну цікавість для течії становила європейська література. У нашому дослідженні ми наводимо яскраві приклади нових для японської літератури європейських об- разів, якими послуговувалася Йосано Акіко; ряд традиційних образів, джерелами яких є класична япон- ська література; образи персонажей, що мають біографічне походження; а також образи, що засновані на абсолютно новаторські рішеннях поетеси. Поетичний доробок Йосано Акіко залишається актуальним для дослідження впливу, який він мав на становлення японської літератури ХХ сторіччя, а також для розу- міння складних процесів змішання нового європейського та традиційного японського, яке відбувалося в усіх сферах культурного життя тогочасної Японії.
Ключові слова: персонаж, японський романтизм, вірші танка, європейські та традиційні образи персонажей, персонажі біографічного походження.


Постановка проблеми. Йосано Акіко (1878 – 1942) одна з найцікавіших по-
етес японської літератури початку ХХ сторіч- чя. У 1901 році вона опублікувала дебютну збірку, яка мала назву «Скуйовджене волосся» (『みだれ髪』 – «Мідареґамі») та містила 399 ві- ршів жанру танка (5-7-5-7-7). Ця збірка прине- сла поетесі велику популярність, не зважаю-
чи на той факт, що багато людей критикували творчість Акіко за надмірну відвертість, яка не була притаманною тогочасному японському сус- пільству, яке все ще зберігало свої консервативні риси на всіх рівнях життя людини.
   Персонажі збірки «Скуйовджене волосся» становлять виключний інтерес для дослідників японської поезії, оскільки джерела їх походжен- ня відображають складні процеси змішування традиційного та нового, запозиченого з Європи матеріалу, які відбувалися в усіх сферах літера- тури. Творчість поетеси дослідники відносять до

романтичної течії (ロマン主義 – «романшюґі»), яка виникла під впливом літератури Європи, однак це не означає, що Акіко повністю відмовилася від японської поетичної традиції. Поетесі вдалося
продемонструвати свіжий погляд та такий, здава- лося б, закостенілий поетичний жанр як танка, довести його гнучкість та багатогранність.
   Аналіз джерел походження персонажів збір- ки «Скуйовджене волосся» дає змогу прослідку- вати появу нових європейських та звернення до традиційних японських образів, які вміло поєд- нувала Акіко в своїй літературній творчості.
   Аналіз останніх досліджень і публікацій. Творчість Йосано Акіко досліджувалася япон- ськими науковцями: Сатаке Кадзухіко – «Дослід- ження антології “Скуйовджене волосся” і повний коментар до неї» («Дзеншяку “Мідареґамі” кен- кю», 1957) та Іцумі Кумі – «Критична біографія Йосано Хіроші та Акіко» («Хьоден Йосано Хіро- ші Акіко», 2007). Серед західних науковців, які
© Вознюк Г.А., 2020

досліджували творчість поетеси, зокрема ана- лізували персонажів її віршів, ми можемо виді- лити Дж. Бейчман та її роботу «Embracing the Firebird» («Ухопивши жар-птицю», 2002). Серед українських дослідників, які зверталися до твор- чості поетеси є О.В. Гаєвської. Перекладали ві- рші Йосано Акіко українською мовою М.С. Федо- ришин та І.П. Бондаренко.
   Виділення не вирішених раніше частин загальної проблеми. Актуальність та новиз- на нашого дослідження полягає у тому, що пи- тання джерела походження персонажів поезій Йосано Акіко, зокрема її дебютної збірки віршів
«Скуйовджене волосся» досі комплексно не дослі- джувалося українськими науковцями. Творчість поетеси мала великий вплив на подальший роз- виток японської літератури у ХХ сторіччі, тому її літературний доробок має виключний інтерес для науковців.
   Мета статті. Метою   нашого   дослідження є аналіз джерел походження образів персонажів збірки Йосано Акіко «Скуйовджене волосся», зо- крема виділення походження образів з європей- ської та японської літературних традицій, ав- тобіографічне походження, а також абсолютне новаторство у створенні персонажів.
   Виклад основного матеріалу. Персонажем називається образ дійової особи, що виступає як об’єкт розповіді у творі, сприймається як жива або умовно жива істота. У цьому ж значенні часто ви- користовуються поняття «герой» чи «дійова особа» [3, с. 143]. Персонажі віршів Йосано Акіко, зокре- ма її збірки «Скуйовджене волосся», були над- звичайно різноманітними. Серед них були боги, жінки, що мали в собі і людське і божественне, боги кохання (коі но каміґамі), купідони (варава), жінки Середньовіччя, художники (едакумі, еші), дзен-буддійські монахи (со), шанований вчитель (ші), молоді діви (отоме), ченці-служники, моло- ді танцівниці (майхіме), мандрівники, жінки із невеликих японських готелів, пари закоханих, пастух (ушікай), бог ночі (йору но камі), а також трави, голуби і музичний інструмент – кото. Різ- номаніття, що насправді вражає [2, p. 224]. Біль- шість з цих образів не були прийнятими у класич- ній поетичній традиції, однак декотрі все ж мали зв’язок з класичною літературою.
Центральне місце в збірці займає лірична ге-
роїня – молода закохана дівчина. Проте, образ молодої дівчини з’являється багаторазово й поза образом ліричної героїні. Серед них і танцівни- ці, і сільські дівчата, і закохані юні діви, ґейші та навіть богині:
百合にやる天の小蝶のみづいろの翅にしつけの糸をとる神
(зі збірки «Скуйовджене волосся», № 225)
Лілеям щоб подарувати
метелика з небес,
з блакитних крилець богиня виймає ниточку намітки.
戸に倚りて菖蒲売る子がひたひ髪にかかる薄靄にほひある朝(あさ) (зі збірки «Скуйовджене волосся», № 140)
До двері прихилилась
дівчина, що іриси продає.
Волосся над її чолом туманом оповите. Так ранок пахне.
   
Захоплення красою та юністю жіночих пер- сонажів, порівняння їх краси з красою природи, так чи інакше, стає провідним мотивом віршів Акіко. Зокрема, поетеса порівнює довге волосся дівчини з квітучою гліцинією, вуста із пелюстка- ми троянд, постать із тендітною квіткою, неви- нність із чистотою білого лотоса тощо.
御袖ならず御髪のたけときこえたり七尺いづれしら藤の花
(зі збірки «Скуйовджене волосся», № 101) “Не як рукав,
а як твоє волосся довжиною” – почула я.
   Це мабуть хтось про білий цвіт гліцинії в сім шяку довжиною.
   Найчастіше жіночий персонаж переживає сильне почуття: невимовне щастя, пристрасть, страждання через розлуку чи нерозділене кохан- ня тощо.
   Загалом, варто зазначити, що серед персона- жів, які з’являються у віршах Йосано Акіко були ті, які мали прототип у реальному житті. Одним з найяскравіших та найбільш згадуваних із них є поет Йосано Теккан (1873–1935). У ранніх ві- ршах поетеса називає його словом «師» («ші» –
«вчитель, майстер»). Акіко поважала Теккана як
вчителя, який відкрив для неї дорогу в літерату- ру та мав великий вплив на її поетичний стиль.
師の君の目を病みませる庵の庭へうつしまゐらす白菊の花
(зі збірки «Скуйовджене волосся», №113) Мій вчителю,
болять у тебе очі. Біля будиночку в твоїм саду
я хризантеми білі посаджу.
   У пізніших віршах – образ змінюється. Так, японська дослідниця сучасної японської літера- тури, Іцумі Кумі, у своїй роботі «Повна біографія Йосано Акіко» («Шінпан хьоден Йосано Акіко», 2007) зазначила, що поетеса у багатьох пізніших, менш реалістичних віршах називає свого кохано-
го – Йосано Теккана – словом «神» («камі» – «бог»). Образи «бог осені», «бог вечора», «бог ночі», «бог кохання», «бог сумніву» поетеса використовує як образ коханого. Поряд з обожествленням са-
мої ліричної героїні, ця метафора стає логічною. Найчастіше у віршах з’являється саме «бог ночі», зокрема у шести віршах, більшість із них – у пер- шому розділі [5, с. 251]. Ніч, вечір і сутінки – це загалом провідна пора, що фігурує у збірці поете- си. Очевидно, що Акіко надає цій порі особливого значення як часу кохання.
   У багатьох віршах поетеси Йосано Теккан з’являється в образі буддійського ченця. Одним з таких віршів, є найбільш критикована поезія збірки. У ній поетеса використала образ «やは肌» («явахада» – «ніжна плоть»):
やは肌のあつき血汐にふれも見でさびしからずや道を説く君
(зі збірки «Скуйовджене волосся», № 30)
«До шкіри ніжної гарячої від току крові не торкатись…
   Чи не самотній ти, що вказуєш нам Шлях?».
   У цьому вірші, як і в багатьох подібних, Акі- ко звертається до молодого священика, який дав обітницю жити життям позбавленим кохан-

ня, пристрастей, але став об’єктом захоплення і кохання молодої дівчини. Саме Йосано Теккан в образі буддійського ченця наштовхнув Акіко на створення однієї з найяскравіших пар у збір- ці: молодого ченця та юної дівчини. Захоплення поетеси літературою епохи Хейан (794–1185) до- дало віршам відповідне квазі-історичне тло, яке створює для читача атмосферу цієї епохи. Че- нець вже своїм статусом заперечував пристрасть як таку, але його молодість та привабливість не могли залишити байдужим ніжне дівоче серце. Ця пара з'являється в декількох віршах збірки.
   Можна припустити, що ці герої були навіяні Акіко подіями з власного життя, оскільки і її друг Тецунан, і багато її сучасників зростали при буддійських монастирях, і, навіть її майбутній чоловік, Йосано Теккан, хоч ніколи і не жив як ченець, але формально мав духовний сан. Про- те, можемо також стверджувати, що образи цих героїв мали і літературні джерела. Зокрема, ченець і невинна діва з'являлися у віршах Ші- мадзакі Тосона (1872–1943) і Сусукіда Кюкіна (1877–1945). До них цей образ також мав попу- лярність у японській літературі. Він має довгу історію в японських легендах, театрі та образот- ворчому мистецтві. Так, відомою є середньовічна легенда «Анчін Кійохіме денсецу» (『安珍清姫伝
説』– «Легенда про Анчіна та Кійо-хіме») та її ре-
алізації: у п'єсі «Доджьоджі» (『道成寺』– «Храм Доджьоджі») театру Но та п'єсі «Мусуме Доджьо- джі» (『娘道成寺』– «Дівчина з храму Доджьо- джі») театру Кабукі [2, c. 214].
   Найдавніше згадування сюжету даної пові- сті – в антологіях буддійських легенд сецува: він вперше з'явився в «Дай-ніхонкоку хоккекьо ґен- кі» (『大日本国法華験記』, 1040-1044 рр.) та «Кон- джяку-моноґатарі» (『今昔物語』, 1120 р.), а зго- дом – у «Ґенко шякушьо» (『 元亨釈書』, 1322 р.). У даних збірках сюжет було адаптовано задля реалізації головної мети буддійських легенд се- цува, тобто повчання. Так, у всіх трьох збірках сюжет було зведено до того, що хтива жінка пе- ретворюється на змію, а чудодійна сила Сутри Лотоса врешті рятує її. Цілком довершеним і по- збавленим даного моралізаторства сюжет постає
в, так званому, «Доджьоджі енґі емакі» (『道成寺縁起絵巻』, 1573 р.) – сувої з малюнками, що міс- тить повний запис легенди. Сувій є національ- ним скарбом, що на даний момент зберігається у храмі Доджьоджі міста Танабе, префектури Ва- каяма [2, с. 214].
   У сюжеті йдеться про монаха-мандрівника Анчіна, що йшов у паломництво до Кумано. По дорозі він спиняється на нічліг у маленькому селі. Старійшина села запрошує його до власного дому. Там він знайомиться з прийомною дочкою старійшини – Кійо-хіме, яка одразу ж закохується в ченця. Дівчина просить хлопця забути про подо- рож і залишитися з нею, проте він відмовляється. Кійо-хіме продовжує вмовляти і ченець врешті- решт дає обіцянку повернутися до неї після па- ломництва до Кумано. Проте, він обманює дівчи- ну і проходить повз її село на зворотному шляху. Дізнавшись про це від подорожніх, Кійо-хіме намагається наздогнати його. Анчін перетинає річку Хідака на човні і просить перевізника не брати дівчину на човен. Розлючена Кійо-хіме ки- дається в річку, від люті перетворюється на дра-

кона та продовжує переслідувати ченця. Анчін дістається храму Доджьоджі і просить прихистку в тамтешніх монахів. Ті ховають його у храмовому дзвоні. Однак, Кійо-хіме знаходить його, обвива- ється навколо дзвона та спалює його разом із Ан- чіном всередині, а сама скоює самогубство.
   Трагічна історія забороненого кохання була дуже популярною, особливо в театральному мис- тецтві. Ми не можемо знати напевне, чи мав вплив на поезію Акіко саме цей літературний твір. Проте, цікавим є той факт, що централь- на вулиця міста Сакай, де поетеса народилася і жила до двадцяти років, є частиною так званого
«Великого шляху» – одного зі шляхів, яким па- ломники ходили до святилища Кумано – саме того храму, до якого йшов ченець Анчін у згада- ній вище легенді [2, c. 20]. Таким чином, з ве- ликою вірогідністю, можемо припускати, що по- етеса була добре знайома з сюжетом цієї історії і надихалася нею. Слід зазначити, оскільки поді- бні персонажі – молода дівчина і священик – не були характерними для класичної японської по- етичної традиції, проте широко використовува- лися в сюжетах п’єс театрів Но та Кабукі, Акіко стала новатором, запровадивши дану тему в по- езію [2, с. 214].
   Найяскравішими віршами, у яких бачимо по- дібну молоду пару, є наступні:
堂の鐘のひくきゆふべを前髪の桃のつぼみに経たまへ君
(зі збірки «Скуйовджене волосся», № 7)
  Звук храмового дзвону під вечір долом стелиться.
Ти квітам персику, що у моїм волоссі, сутри прочитай.
   Дівчина звертається до молодого ченця, який йде до храму на службу, вмовляючи його зверну- ти свій погляд до неї. Прославляти її, а не будд. Весна і кохання мають бути релігією молодих лю- дей – так вочевидь вважала поетеса [2, c. 213]. Ці- каво, що ми фактично бачимо ту саму ситуацію, що й у легенді про ченця Анчіна і дівчину Кійо- хіме, яка так само просила молодого хлопця від- вернутися від релігії і звернути свій погляд на неї. В іншому вірші бачимо вже дещо іншу си-
туацію:
うらわかき僧よびさます春の窓ふり袖ふれて経くづれきぬ
(зі збірки «Скуйовджене волосся», № 229)
Прокинувся від оклику послушник молодий – з весняного вікна рукава довгі її кімоно розсипали стоси сутр.
   Молода дівчина, вочевидь, прибігла навіда- ти свого друга, з яким вона знайома ще з ди- тинства. Він – послушник при храмі і багато вчиться, щоб стати ченцем. Весняне сонце зму- сило його задрімати над книжками. Вона ж заглянула через вікно в кімнату, занадто не- терпляча, щоб увійти через двері. Довгі рукава кімоно дівчини означають, що вона досягла віку заміжжя. Проте вона і досі поводиться як дити- на, окликнувши хлопця, перехиляється через вікно і розсипає сувої сутр, які лежить на вікні або на підлозі. Символічне падіння священних текстів – образ торжества молодості і кохання над релігійними догмами [2, c. 214].



   Ідея забороненого кохання ченця і юної дівчи- ни міцно укорінилися в творах Акіко. Оскільки цей сюжет є чужим для класичної поетичної тра- диції Японії, включаючи його у свою поезію, Акіко додала ще один елемент до багатопланового світу збірки «Скуйовджене волосся», розширивши, ра- зом з цим і образний світ форми танка [2, c. 214].
   Посиланнями на образ Теккана є також та- кий персонаж, як мандрівник, який часто зустрі- чався в поезіях Акіко. Очевидно, це пов’язано з тим, що поет часто подорожував, виступаючи з лекціями, доповідями перед зацікавленою лі- тературою молоддю. Яскравим прикладом може слугувати наступний вірш:
うなじ手にひくきささやき藤の朝をよしなやこの子行くは旅の君
(зі збірки «Скуйовджене волосся», №149) Твоя рука на моїй шиї.
Гліциній шепіт зранку ледь чутний.
Тебе не в змозі я, мандрівнику, спинити на твоїм шляху.
   Ще одним персонажем, який походить із ре- ального життя та часто зустрічається у віршах збірки, є поетеса Ямакава Томіко. Весь третій розділ присвячений стосункам трьох поетів – Акіко, Йосано Теккана та Ямакава Томіко. Де- тально описана їх нічна прогулянка біля храму Суміное в серпні 1900 року та подорож, яку вони здійснили разом у листопаді 1900 року. Тоді вони відвідали храми Кіото і милувалися клена-

Мене спитав він:
довга чи коротка
для мене ніч осінняя була?
   Слід зазначити, що поети були щирими друзя- ми, хоча між ними існував любовний трикутник. Томіко, як і Акіко, була закохана в Йосано Тек- кана. Він же спочатку був зацікавлений обома молодими поетесами, але згодом особливу увагу вже ж виявляв до Акіко. Йосано Теккан викорис- товував поетичні імена. Так, він називав Томіко
«白百合» («шіраюрі» – «біла лілея»), а Акіко – «白萩» («шірахаґі» – «білий кущ хаґі»), використову- ючи ці імена й у своїх віршах. Йосано Акіко та- кож активно їх вживала. У цьому вірші поетеса, ніби говорить від імені своєї подруги Томіко:
おもひおもふ今のこころに分ち分かず君やしら萩われやしろ百合
(зі збірки «Скуйовджене волосся», № 178) Думки, думки, що у серцях.
Ними поділишся, а може – ні.
Лілея біла я,
ти – білий цвіт хаґі.
   Так, весь третій розділ, що має назву «Біла лілея», закінчується тим, що Ямакава Томіко покидає своїх друзів: вона має вийти заміж за наказом свого батька. Більшість віршів у кінці розділу – скорботні вірші про нещасну подругу поетеси та її долю.
У двох віршах збірки з’являється персонаж
わらは

ми, зупинившись в готелі в підніжжі гори Авата,

«варава» (童 ) – маленький крилатий хлопчик,

де провели два дні.
   Наступні вірші описують прогулянку біля Су- міное, де молоді люди складали поезії та писали їх на листі лотоса:
たけの髪をとめ二人に月うすき今宵しら蓮色まどはずや
(зі збірки «Скуйовджене волосся», № 176) Дві дівчини,
з волоссям в повний зріст, причарували навіть лотос білий під місяцем блідим
цієї ночі.
荷葉なかば誰にゆるすの上の御句ぞ御袖片取るわかき師の君
(зі збірки «Скуйовджене волосся», № 177)
У центрі лотоса листка перші рядки його вірша – кому довірить він його – мій вчитель молодий стоїть, рукава підібравши.
   Йдеться про те, що Йосано Теккан написав перші три рядки вірша і запропонував своїм уче- ницям продовжити його. Наступні вірші опису- ють подорож поетів до Кіото та зупинку у готелі поряд із горою Авата:
ひとまおきてをりをりもれし君がいきその夜しら梅だくと夢みし
(зі збірки «Скуйовджене волосся», № 185)
З сусідньої кімнати
я зрідка чую подих твій.
У снах цієї ночі білий цвіт сливовий обіймаю.
次のまのあま戸そとくるわれをよびて秋の夜いかに長きみぢかき
(зі збірки «Скуйовджене волосся», № 183) В кімнату поряд,
фусума відсунувши, зайшла.

якого сама Акіко, у коментарях називає «купі- доном». Очевидно, що цей нехарактерний для японської культури образ є прямим запозичен- ням з європейської культури [2, с. 220].
いづこまで君は帰るとゆふべ野にわが袖ひきぬ翅ある童
(зі збірки «Скуйовджене волосся», № 91)
  «Як далеко ти від дому свого?» – у сутінках на полі крилатий хлопчик
мене потягнув за рукав.
   Ще одним цікавим персонажем є кото. Зага- лом, образ кото з’являється у 15-ти віршах збір- ки. Окремої уваги, на наш погляд, заслуговують два вірші, у яких з’являється діалог музичного інструмента з ліричною героїнею – своєю госпо- даркою. Загалом, образ кото наявний у 15-ти вір- шах збірки.
そら鳴りの夜ごとのくせぞ狂ほしき汝よ小琴よ片袖かさむ（琴に）
(зі збірки «Скуйовджене волосся», № 276)
Від вітру кожну ніч співати ти маєш звичку,
о, моє безумне кото.
Дозволь тобі запропоную свої рукава я для сну. (до кото)
ぬしえらばず胸にふれむの行く春の小琴とおぼせ眉やはき君
（琴のいらへて）
(зі збірки «Скуйовджене волосся», № 277) Господаря не обираю.
Він – той, до серця хто візьме.
Весною, що минає, про ніжні твої брови я, кото, думаю лише. (кото відповідає)

   Варто зазначити, що розмова із персоніфіко- ваним музичним інструментом не є новою для японської поезії. Зокрема, у п’ятому сувої «Ман- йошю» («Збірки міріад листків», VIII ст.) є два ві- рші видатного поета VIII ст. Отомо Табіто, у яких поет розмовляє із своїм кото, яке уві сні поета пе- ретворюється на молоду дівчину і розказує йому свою історію: як зростала вона на високій горі на острові і чекала, коли знайдеться справжній майстер, що зробить з неї музичний інструмент, і вона стане супутницею освіченої людини.
Коли це буде,
і день той прийде,
щоб стали моїм узголів’ям коліна того чоловіка, що любить і знає звук пісні?
           («Збірка міріад листків», вірш № 810) З біографічний відомостей про Йосано Акіко відомо, що серед збірок давньої японської літера- тури «Манйошю» була однією з найулюбленіших книг поетеси. Тому можемо з впевненістю гово- рити про те, що подібний образ класичної літера-
тури був їй добре відомий.
   Висновки з даного дослідження і пер- спективи. Таким чином, окрім біографічного походження ліричної героїні, яка уособлює у собі саму поетесу, молодої поетеси Ямакава Томіко, а також образу коханого, який переймає риси Йо-

сано Теккана, інші персонажі, що зустрічаються в поезії Акіко – це, за рідким виключенням, аб- страктні герої. Серед них велике різноманіття: боги і богині кохання («коі но каміґамі»), купідо- ни («варава»), художники («едакумі, еші»), поети («шіджін»), вчитель («ші»), молоді дівчата («ото- ме»), закохана жінка, куртизанки епохи Хейан, молоді буддійські ченці, молоді гейші («майхі- ме») та навіть музичний інструмент – кото, голу- би і трави [2, с. 224].
   Варто наголосити на європейському джерелі походження образу купідона – «варава», а також походження образів персонажів кото, юного ченця та молодої дівчини з класичної японської прози. Решта персонажів, зокрема боги кохання та вес- ни, голуби, трави були авторським новаторством. Збірка поетеси – це своєрідний театр, на яко-
му велика кількість героїв розігрує різноманіт- ні за тематикою п’єси. Серед них і реалістичні, і фантастичні, проте вони переплітаються між собою, створюючи своєрідну історію [2, с. 231]. Варто зазначити, що збірка «Скуйовджене волос- ся» – це перша спроба поетеси на літературному поприщі. Відомими є також збірки «Маленьке віяло» (1904 р.), «Плащ кохання» (1905 р., у спі- вавторстві з Томіко Ямаґава й Масако Масуда) та «Танцівниця» (1906 р.), які також варті де- тального дослідження.

Список літератури:
1. Аністаренко Л.С., Бондаренко І.П. Словник японських літературознавчих термінів. Київ : Видавничий дім Дмитра Бураго, 2012. 208 с.
2. Бейчман, Джанін. Вхопити жар-птицю: Йосано Акіко і народження жіночого голосу в сучасній японській поезії. Гонолулу : Видавництво університету Гаваї, 2002. 338 с.
3. Галич О.А., Назарець В.М., Васильєв Є.М. Теорія літератури: підручник; за наук. ред. О.А. Галича. Київ : Либідь, 2008. 488 с.
4. Долин А.А. Японский романтизм и становление новой поэзии. Москва : Наука, 1978. 282 с.
5. 逸見久美『新みだれ髪全釈 晶子第一歌集』[Іцумі Кумі. Шін «Мідареґамі» дзеншяку] (Іцумі Кумі. Новий пов- ний коментар до антології «Скуйовджене волосся») / Іцумі Кумі. Токіо : Яґі шьотен, 2007. 348 с.
References:
1. Anistarenko, L.S., & Bondarenko, I.P. (2012). Slovnyk yaponskykh literaturoznavchykh terminiv [The Dictionary
of Japanese Literary Terms]. Kyiv: Dmytro Burago’s Publishing House.
2. Beichman, Janine (2002). Embracing the Firebird: Yosano Akiko and the Birth of the Female Voice in Modern
Japanese Poetry. Honolulu: University of Hawai'i Press.
3. Halych, O.A., Nazarets, V.M., & Vasyliev, Ye.M. (2008). Teoriia literatury: pidruchnyk [Theory of Literature: textbook]. Kyiv: Lybid.
4. Dolin, A.A. (1978). Yaponskiy romantizm i stanovleniye novoy poezii [The Japanese Romanticism and the Formation of New Poetry]. Moscow: Nauka.
5. 逸見久美『新みだれ髪全釈 晶子第一歌集』(2007). (Itsumi Kumi. Shin «Midaregami» Dzenshiaku) [Itsumi Kumi. The new full commentary on the anthology “The Tangled Hair”]. Tokio: Yagi Shoten.





Vozniuk Hanna
Taras Shevchenko National University of Kyiv
THE ORIGIN OF THE CHARACTERS IN “THE TANGLED HAIR” COLLECTION OF POETRY BY YOSANO AIKIKO
Summary. The article is devoted to the origin analysis of the characters in “The Tangled Hair” (1901) collec- tion of poems by the famous Japanese poetess Yosano Akiko (1878-1942). He poetry belongs to the romantic movement in Japanese literature – “romanshyugi”, which was marked by a strong desire to introduce new approaches in creative writing. The members of that movement had a particular interest in European liter- ature. Yosano Akiko is considered to be one of the most interesting poets of Japanese literature of the early twentieth century. “The Tangled Hair” collection has received great popularity, despite the fact that many peo- ple criticized Akiko's creative writing for erotic elements she included. Akiko was able to demonstrate a fresh look and such a seemingly entrenched poetic genre as tanka (5-7-5-7-7) and prove its flexibility and versatility. It was the first step to the renovation of tanka genre in modern Japanese literature. In our study, we provide the examples of the characters which have European origin and are new for Japanese literature; a number of traditional images, the sources of which may be found in classic Japanese literature; the characters of bio- graphical origin; as well as the images based on the poet's utterly innovative decisions. Yosano Akiko's poetry remains relevant to the study of the influence it had on the development of twentieth-century Japanese liter- ature. Its study gives us the understanding of the complex processes of blending the European and traditional Japanese style that took place in all spheres of cultural life in Japan at that time. The relevance and novelty of our study is that the question of the origin of the characters of Yosano Akiko's poetry, including her debut collection of poems, “The Tangled Hair,” has not yet been comprehensively studied by Ukrainian scholars.
Keywords: character, Japanese romanticism, tanka poems, European and traditional characters, characters of biographical origin.