«Молодий вчений» • № 4 (80) • квітень, 2020 р.

DOI: https://doi.org/10.32839/2304-5809/2020-4-80-134 УДК 811.133.1’37:81’25



Данівська В.М., Космацька Н.В.
Національний технічний університет України

«Київський політехнічний інститут імені Ігоря Сікорського»
МОВНІ ОСОБЛИВОСТІ ФРАНЦУЗЬКИХ МЕДІА ТЕКСТІВ І ЇХНЄ ВІДТВОРЕННЯ УКРАЇНСЬКОЮ МОВОЮ (НА МАТЕРІАЛІ ТРЕЙЛЕРІВ ДО КІНОФІЛЬМІВ)
Анотація. Статтю присвячено такому медіапродукту як трейлер до кінофільму, подано визначення по- няття ''трейлер'', схарактеризовано його головні риси. Визначено види перекладу, які характерні для пе- рекладу медіапродуктів такого типу. Виявлено мовні особливості французьких трейлерів і представлено перекладацькі трансформації, застосовані для їхнього відтворення українською мовою. Встановлено, що найбільш уживаними під час перекладу трейлерів є лексико-семантичні і функціональні заміни. Виокрем- лено головні труднощі, які постають у процесі роботи над перекладом трейлерів до кінофільмів. Проаналі- зовано засоби успішного відтворення деяких стилістичних фігур та лінгвокультурних складових трейлерів.
Ключові слова: трейлер, кінопереклад, трансформації, адаптація, медіапродукт, стилістична фігура.


       Постановка проблеми. Переклад меді- апродуктів, зокрема розважальної спря- мованості, як-от популярних стрічок чи відомих телесеріалів, трейлерів, ігор, різноманітних шоу тощо, їхнє відповідне озвучення стає дедалі біль- ше витребуваним, а отже питання їхнього відтво-
рення набувають гострої актуальності.
   Аналіз останніх досліджень і публіка- цій. З-поміж вагомих внесків у розвиток пере- кладацької діяльності у сфері кіно виділяємо, зокрема, наукові доробки таких лінгвістів, як В.Є. Танцура та О.І. Гридасова. Вивченням різ- них аспектів мовної складової трейлерів займа- лись Д. Хесфорд, Д. Дорналетче, Д.Бо. Трейлер з позицій реклами досліджували Н.М. Торкут, Л.Г. Пономаренко, В.М. Пузанов, М. Гідер.
   Виділення невирішених раніше частин. На сьогоднішній день в Україні недостатньо кваліфікованих кадрів з кіноперекладу, який полягає не тільки у міжмовному транскодуван- ні, а й у міжкультурному відтворенні тексту для цільової аудиторії [1; 2]. Водночас, робіт, які дали початок активним дискусіям, недостатньо

для визначення необхідних критеріїв перекла- ду трейлерів, що й зумовлює актуальність на- шої розвідки.
   Мета дослідження полягає у виявленні за- кономірностей вдалого перекладу, а також проб- лемних його аспектів задля полегшення проце- су й удосконалення результату перекладацької творчості. Об’єктом виступають французькі трей- лери, предметом – мовні засоби й перекладацькі трансформації, застосовані для їхнього відтво- рення українською мовою.
   Виклад основного матеріалу. З урахуван- ням численних, але недостатньо точних і повних визначень трейлера, пропонуємо розуміти його як відеопродукт, тривалість якого складає не більше трьох хвилин і який анонсує й рекламує фільм, містить найбільш вражаючі своєю дієвіс- тю або візуальним рядом кадри й окремі сцени фільму (іноді скорочені), орієнтовані на певну аудиторію. Для більшої ефектності, з метою вра- зити глядача у трейлері допускається викорис- тання сцен і кадрів, що не увійшли безпосеред- ньо у прокатну версію фільму.


© Данівська В.М., Космацька Н.В., 2020

   Під час перекладу трейлерів до фільмів вико- ристовуються такі його види: одноголосий пере- клад; багатоголосий переклад; синхронний або усно-зоровий переклад; повне дублювання; суб- титрування. Наприклад, для відтворення трей- лера до французького фільму Eyjafjallajokull застосовано багатоголосий переклад, при цьому оригінальна звукова доріжка зберігається, що дає глядачеві змогу оцінити репліки героїв та емоцій- ну складову стрічки. Відмінною рисою оригіналь- ного і перекладеного українською трейлерів є те, що в першому є тільки візуальне представлення тексту-анонсування, тоді як в українській версії текст між репліками озвучується.
   Трейлери як окремий вид медіапродукту має притаманні йому лексичні, граматичні, фоне- тичні й стилістичні особливості. Стилістика цьо- го жанру безумовно пов'язана з прагматичними цілями впливу на реципієнта. Вибір лексики об- ґрунтовується наміром створення фонової друж- ньої атмосфери. Синтаксична будова реплік передбачає спрощення будови речення, їхню експресивність. Серед фонетичних засобів варто виокремити підвищений тон мовлення, наголо- си, емоційні вигуки, окличні речення, звуконас- лідування, фігури дикції, повтори.
   На лексичному рівні автори трейлерів  час-  то звертаються до просторіч, арго, діалектизмів, створюють нові лексеми (оказіоналізми), а також вдаються до емотивно-оцінної лексики, оскільки це сприяє досягненню вражаючого, або як його ще називають “вау” ефекту. Лексику, використа- ну, зокрема, у французькому трейлері до фільму Eyjafjallajokull [9], можна зачислити до розмовної. На це вказують такі грубі слова як: putain, merde, salopette, foutre тощо. Розмовними є й французькі вставні слова, які було опущено в українському перекладі: “Ben!”, “lá”, “c'est ça” [11].
   На граматичному рівні особливостями, які притаманні трейлерам, стають типи речень, їхня довжина, структура, використання часів та спо- собів дієслова, вживання особових займенників тощо. Так, еліпсиси  застосовують  у  трейлерах з метою мовної економії, адже повідомляється тільки невідоме або те, про що не можна здога- датися з контексту, постерігається велика кіль- кість неповних речень: «Félicitation!», «Ben, pas là», «Okay, barbichette», «sinon dites le volcan» [9]. Тут також знаходимо стверджувальні, окличні і питальні речення: “Et le papa?” [9].
   З метою підкреслити найбільш значущу інфор- мацію і звернути на неї увагу глядача застосову- ють інверсію, яка є незвичною для французького розповідного речення. Так, у випадку «Deux heures, j’attends. – Я чекаю тут дві години» [3; 12], голо- вний герой стрічки роздратований і хоче наголо- сити на тому, як довго він чекає своєї черги, тому спочатку він оголошує час, який він уже чекає.
   Перекладачеві кінематографу потрібно ви- конати низку завдань, зокрема: передати реалії іноземної культури, адаптувати їх до культури, рівня освіченості й світогляду глядача, знайти аналоги безеквівалентної лексики, інтертексту- альних елементів, узгодити переклад з оригі- нальним хронометражем, синхронізувати його із зображенням, зберегти почуття гумору іншої лінгвокультури, мовний регістр тощо. З цією метою перекладач часто вдається до трансфор-

мацій, які дозволяють вирішити перекладацькі завдання різного ступеня складності.
   Насамперед, привертають увагу прагматичні адаптації – зміни у перекладі, здійснені з ме- тою зробити текст доступнішим для сприйняття представниками іншої культури. Саме цю транс- формацію застосовано для перекладу назви фільму «Ейяф'ятлайокютль» (Eyjafjallajokull), що містить назву льодовика в Ісландії, який вкриває вулкан Ейяфйотль. У 2010 році стало- ся виверження цього вулкану, що спричинило закриття повітряного простору частини Європи  і скасування великої кількості авіарейсів. З цих причин оригінальна назва передає зміст сюжету фільму, а також реалію Європи. Для української аудиторії перекладачі змінили назву на “Вулкан пристрастей”, що передає гостроту відносин між головними героями, з емоційного боку. Оскіль- ки не всі в Україні знають про події, пов’язані    з виверженням вулкану Ейяфйотль, зарубіжні реалії було адаптовано. За жанром – це трейлер комедійного фільму. Він складається з низки ви- різних кадрів, які повинні справити найбільше враження на аудиторію. Гумор цієї комедії орі- єнтований на середньостатистичного глядача, тобто глибоких фонових чи спеціальних фахових знань для перегляду цього ролика не потрібно. Разом з тим, у ньому знаходимо жарти, прита- манні саме французькій культурі.
   Цікавим прикладом видається переклад, який у мові оригіналу звучить як «Ça a dû faire un cauchemar à mon avis» [12]. Українською мо- вою він інтерпретований як «Може поганий сон» [4]. На цьому прикладі простежуємо декілька трансформацій, а саме: редукування (опущення) фрази à mon avis (на мій погляд, на мою думку). Іншою трансформацією є граматична заміна французької конструкції Ça a dû faire модаль- ником може. Окрім того, в оригінальній фразі слово cauchemar, інтернаціоналізм, який також існує в українській мові, замінено словосполу- ченням «поганий сон», який має нейтральніше забарвлення. Очевидно, що таке тлумачення є доступнішим для українського глядача, а отже, фразу адаптовано для українського реципієнта.
   Оригінальне речення «C'est la naissance de ma fille Cecile» передано в українському трейлері як
«Сесіль при народженні» [4; 12]. Відстежуємо гра- матичну заміну прямого додатка обставиною. У поданому прикладі в мові оригіналу la naissance виступає у ролі прямого додатка після презента- тиву C'est, тоді як у мові перекладу застосовано прийменникову конструкцію, що за значенням і функціями відповідає обставині часу.
   Щодо перекладу безособових зворотів, які притаманні французькій мові, то для їхнього відтворення та передачі смислу речення укра- їнською мовою використовують підбір відповід- ника: Il faut un code перекладено аналогом Тобі потрібен код [4], а для Ça fait des heures qu'on est bloqué підібрано контекстуалий відповідник Ми застрягли надовго [4].
   Констатуємо також застосування антоніміч- ного перекладу – перекладацьку трансформа- цію, що полягає у заміні форми слова або слово- сполучення на протилежну: позитивної на нега- тивну й навпаки: Vous vous exprimez d’une façon très très particulière. – Запевняю Вас, Ви розмов-

ляєте якось не зовсім нормально [5; 8]. У пере- кладі українською мовою спостерігаємо лексико- граматичну заміну з заперечною часткою “не”.
   Застосування лексико-семантичної транс- формації конкретизації здебільшого пов’язано з відсутністю у мові перекладу слова з таким же широким значенням, як в оригіналі. Іноді ро- дова назва мовою перекладу не може бути ви- користана із-за розбіжності конотативних ком- понентів значення. Так, наприклад, у реченні
«Il est dans l'armée maintenant – Тепер він слу- жить у війську» [6; 13] застосоване в оригіналі дієслово “être” має ширше значення, аніж укра- їнське “служити”, проте використану переклада- чем конкретизацію у цьому контексті вважаємо повністю виправданою, зважаючи на звичніше для реципієнта словосполучення “служити в ар- мії”, ніж «бути в армії».
   У перекладі варто підкреслити колорит іншо- мовної культури, що може відображатися у спе- цифічному гуморі, сталих виразах, грі слів, інто- націях. Зокрема, для вірного відтворення мови трейлерів перекладачам необхідно бути вельми обережними з ідіомами, або ідіоматичними сло- восполученнями, які виступають у ролі стійких, семантично й синтаксично неподільних поєднань слів, у багатьох випадках з близьким за лексич- ним значенням до окремих повнозначних слів: Et la maman est un petit coup de chaud. – Її мама ніби трохи обгоріла [4; 9]; Quand je t’ai vu pour la première fois, c’était le coup de foudre. – Я зако- халась тієї ж хвилини, як побачила тебе [7; 10].
У нижченаведеному прикладі зі стрічки “1+1”
[3] або “Intouchables” [12] простежуємо підтекст ін- тенції головного героя перевірки загальних знань його співрозмовника, який вбачаємо у використан- ні трансонімів: Vous connaissez Chopin, Schubert , Berlioz? – А Вам знайомі Шопен, Шуберт, Берлі- оз? На перший погляд здається, що йдеться про композитора, але наступна репліка заперечує таке переконання: Vous connaissez qui? Quelle bâtiment? – З якого будинку?. Стає зрозуміло, що мова йде про квартал, названий на ім'я велико- го композитора. Мовець приголомшений такою відповіддю та безграмотністю, йому доводиться пояснювати, що саме він мав на увазі: Comment ça, quel bâtiment ? Mais, mon Dieux! Berlioz avant d’être un quartier, c’est un compositeur célèbre, écrivain et critique du 19. – Що значить з якого бу- динку? Ні, послухайте, це зараз Берліоз – район Парижа. А раніше він був композитором, пись- менником і критиком у дев’ятнадцятому сто- літті. Однак, за сюжетом, чоловік насправді ро- зуміє про що мова. І він пояснює, що то був жарт: C’est une vanne. Je sais qui est Berlioz. Et je vois que l’humour c’est comme la musique. Vous y connaissez

rien en fait. – Та жартую я. Знаю я Вашого Берлі- оза. Просто в гуморі як і в музиці... Ви взагалі не січете [3; 12].
   Варто звернути увагу на стилістику мови ори- гіналу, в якій яскравіше передається сарказм, приховані жарти та насмішки. Мовою перекладу зауваження з приводу хибного розуміння теми розмови подається дуже толерантно та ввічливо, має місце часткова нейтралізація висловлення. Так, наприклад, у французькому варіанті при- сутній вигук “Mon Dieu!” [12], інтонація мовця виразніша й емоційніша. Українською мовою фразу передано нейтральнішим “Ні, послухайте” [3]. Зауважимо, що україномовна адаптація на- дає перевагу стилістичному оформленню реплік другого персонажа, який на той момент є безро- бітним. Лінгвокультурні особливості останнього відображаються в  перекладі  вибором  лексики з регістру просторічної та спрощенням структури речення.
   Найпоширенішим різновидом переносного вживання лексичних одиниць у трейлерах є ме- тафори. Метафора, як і інші тропи, використову- ється задля прикрашання мови. Вона породжує стійкий образ, що виникає у свідомості реципієн- та щоразу з появою асоційованих з ним слів. Ство- рюється ємний і яскравий образ. Наприклад: Un petit ramonage pour les toiles d’araignée. – Змети трохи з себе пилюку [6; 13]. У цьому прикладі простежуємо виразність висловлення у порівня- ні з “мохом”, “павутиною” того факту, що жінка не приділяла собі належної уваги.
   Метафора оживляє текст, дозволяє побачити яскраво, образно уявити собі певне явище жит- тя, кидає світло на саму сутність певного явища та дозволяє краще зрозуміти, оцінити, визначи- ти його, а також впливати на емоції адресата.
   Висновки.  Тема  перекладу   кінотрейлерів є надзвичайно актуальною для України. Тенден- ція створення українських офіційних трейлерів зростає, що підтверджує факт все більшої появи таких промо-роликів разом з новими фільмами. Водночас, кількості креативних студій перекла- ду в Україні недостатньо. На лексичному рів-   ні для трейлерів характерні: емотивно-оцінна, розмовна лексика, просторіччя, арго, авторські оказіоналізми. З-поміж перекладацьких транс- формацій застосовують: лексико-семантичні трансформації, граматичні заміни, адаптацію, об’єднання речень, членування речення, опу- щення, калькування тощо.
   Перспективними уважаємо розширення мате- ріалу дослідження за рахунок трейлерів інших жанрів кіноіндустрії з метою подальшого зістав- лення і систематизації засобів перекладу медіа- продуктів.

Список літератури:
1. Бузаджи Д.М. Хоть горшком назови? In Мосты. 2005. № 1(5). С. 64–75.
2. Лукьянова Т.Г. Основи англо-українського кіноперекладу : навч. посібн. Херсон : ХНУ імені В.Н. Каразіна, 2012. 104 с.
Джерела ілюстративного матеріалу:
3. 1+1. URL: https://kino4ua.net/1341-nedotorkann-11.html (дата звернення: 20.12.2019).
4. Вулкан пристрастей. URL: http://moviestape.net/katalog_filmiv/komedija/6170-vulkan-prystrastej.html (дата звернення: 20.04.2020).
5. Лашкаво прошимо. URL: https://uakino.club/film/genre_comedy/4819-lashkavo-proshimo.html (дата звернення: 20.12.2019).

6. Матусин синок. URL: https://www.youtube.com/watch?v=Sw1-pLvKtfc (дата звернення: 14.04.2020).
7. Неймовірна доля Амелі Пулен. URL: https://uakino.club/film/genre_comedy/99-neymovrna-dolya-amel-pulen.html (дата звернення: 20.02.2020).
8. Bienvenue chez les Ch’tis. URL: http://www.allocine.fr/film/fichefilm_gen_cfilm=126535.html (дата звернення: 20.02.2020).
9. Eyjafjallajokull. URL: https://www.youtube.com/watch?v=h8A0u6TlH7M (дата звернення: 20.02.2020).
10. Le fabuleux destin d’Amélie Poulain. URL: http://www.allocine.fr/film/fichefilm_gen_cfilm=27063.html (дата звернення: 12.03.20).
11. Le grand bain. URL: https://www.youtube.com/watch?v=Fru5YUHXRxE (дата звернення: 20.04.2020).
12. Les intouchables. URL: https://www.youtube.com/watch?v=EsaX5kltRcA (дата звернення: 20.04.2020).
13. Lolo. URL: https://www.youtube.com/watch?v=rl5WmFXEDo4 (дата звернення: 20.04.2020).
References:
1. Buzadzhy, D.M. Khot Horshkom Nazovi? [Call me a pot]. Mosty. 2005. № 1(5). P. 64–75.
2. Lukianova, T.G. Osnovy Anglo-Ukrayinskogo Kinoperekladu [Fundamentals of English-Ukrainian film translation]: navch. posibn. Kherson: KhNU imeni V.N. Karazina, 2012. 104 с.
Source of illustrative materials:
3. 1+1. URL: https://kino4ua.net/1341-nedotorkann-11.html
4. Vulkan	Prystrastei	[Eyjafjallajokull].	URL:	http://moviestape.net/katalog_filmiv/komedija/6170-vulkan- prystrastej.html
5. Lashkavo Proshymo [Welcome to the Sticks]. URL: https://uakino.club/film/genre_comedy/4819-lashkavo- proshimo.html
6. Matusyn Synok [Lolo]. URL: https://www.youtube.com/watch?v=Sw1-pLvKtfc
7. Neimovirna Dolia Ameli Pulen [Amélie]. URL: https://uakino.club/film/genre_comedy/99-neymovrna-dolya-amel- pulen.html
8. Bienvenue chez les Ch’tis. URL: http://www.allocine.fr/film/fichefilm_gen_cfilm=126535.html
9. Eyjafjallajokull. URL: https://www.youtube.com/watch?v=h8A0u6TlH7M
10. Le fabuleux destin d’Amélie Poulain. URL: http://www.allocine.fr/film/fichefilm_gen_cfilm=27063.html
11. Le grand bain. URL: https://www.youtube.com/watch?v=Fru5YUHXRxE
12. Les intouchables. URL: https://www.youtube.com/watch?v=EsaX5kltRcA
13. Lolo. URL: https://www.youtube.com/watch?v=rl5WmFXEDo4





Danivska Vladyslava, Kosmatska Natalia National Technical University of Ukraine “Igor Sikorsky Kyiv Polytechnic Institute”
LANGUAGE FEATURES OF FRENCH MEDIATEXTS AND THEIR TRANSLATION INTO UKRAINIAN (ON THE MATERIAL OF MOVIE TRAILERS)
Summary. The article is devoted to such a media product as a trailer for a movie, it defines the concept of “trailer” and describes its main features. The research presents the peculiarities of the strategy for interpret- ing such a specific text. After 2006 Ukraine introduced mandatory duplication of all films in cinemas. In this regard, currently the percentage of Ukrainian translation in cinema has increased to 89%. Considering the popularity and the demand of such translation practice, we have investigated the hidden pitfalls of translating French-language films into Ukrainian. The types of translation that are typical for this kind of interpretation of media products are outlined as follows: single-voice translation; multi-voice translation; simultaneous or oral-visual translation, full duplication; subtitulation. The language features of French trailers as for example: winged expressions, humor, spoken vocabulary, slang, play of words and intonations, sarcasm, hidden jokes and ridicules are typical for this kind of media products. Reproduction of style and cultural features of a cer- tain period, individuality and adaptation as well as different transformations used for their transcoding into Ukrainian have been revealed. Among the transformations that are used in the in the field of film translation we can list such as follows: lexical-semantic transformations, grammatical replacements, adaptation, junction of sentences, segmentation, tracing, antonymic translation. It was established that during the translation of trailers the most used of all were lexical-semantic and functional substitutions. The main difficulties that arise in the process of translating movie trailers are also highlighted in the article. The techniques of successful re- production of some stylistic figures and lingvocultural components of trailers are described.
Keywords: trailer, film translation, transformations, adaptation, media product, stylistic figure.
