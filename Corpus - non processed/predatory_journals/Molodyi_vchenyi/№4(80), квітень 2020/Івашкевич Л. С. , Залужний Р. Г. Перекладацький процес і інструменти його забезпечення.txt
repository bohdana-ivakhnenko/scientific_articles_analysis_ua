«Молодий вчений» • № 4 (80) • квітень, 2020 р.
DOI: https://doi.org/10.32839/2304-5809/2020-4-80-135 УДК 81`25:004.9



Івашкевич Л.С., Залужний Р.Г.
Національний технічний університет України

«Київський політехнічний інститут імені Ігоря Сікорського»
ПЕРЕКЛАДАЦЬКИЙ ПРОЦЕС І ІНСТРУМЕНТИ ЙОГО ЗАБЕЗПЕЧЕННЯ
Анотація. У статті послідовно проаналізовано всі етапи перекладацького процесу: аналіз і підготовка файлів, власне переклад, редагування перекладу, верстання документів, автоматичні перевірки, вичи- тування. Описано труднощі, які виникають на кожному етапі, інструменти, з якими перекладач повинен вміти працювати для успішного вирішення задачі, що постає перед ним на кожному з них, та відповідні компетенції перекладача. Представлені та порівняні різні види САТ-інструментів, їх основні компоненти, переваги та недоліки різних САТ-програм. Також пояснено механізми функціонування перекладацької пам’яті, роботу систем управління термінологією, показано, які види перевірок здатні ефективно здій- снювати програми автоматичного забезпечення якості перекладів. Компетенції, необхідні для вирішення названих завдань та труднощів, що виникають на різних етапах перекладацького процесу, необхідно враховувати при підготовці перекладачів, пропонуючи їм проєктно-орієнтоване навчання з відтворенням всіх описаних вище стадій перекладу та використанням відповідних інструментів.
Ключові слова: переклад, етапи перекладацького процесу, перекладацькі інструменти, компетенції перекладача, технічні навики перекладача, якість перекладу, підготовка перекладачів.


Постановка проблеми. Відтоді як до- слідники Хатчінс і Сомерс [8] на почат-
ку 1990-х представили свій варіант континуума автоматизації перекладу, перекладацька галузь повільно, але з невпинним прискоренням віді- йшла від традиційного перекладу людьми до автоматизації цього процесу. Наразі досягнуто такого високого ступеня автоматизації, що пере- кладацький процес дедалі більше осмислюєть- ся як форма взаємодії людина-машина [13] або перекладач-машина [5]. Для перекладачів це передбачає кардинальну зміну в їхньому робочо- му процесі та необхідних навичках. Відповідно, змін потребує і підготовка перекладачів.
   Аналіз останніх досліджень і публікацій. Опис різних етапів перекладацьких процесів та ін- струментів останніми десятиліттями став предме- том досліджень та публікацій багатьох дослідни-

ків та практиків. Так, питаннями опису процесів, пов’язаних з локалізацією продуктів, та забез- печення якості перекладу займався А. Пим [15], функціонування систем менеджементу терміно- логією розглянуте у роботах Б. Карш [9], доціль- ність ознайомлення студентів з перекладацьким ПЗ, огляд таких інструментів та принципи їх ро- боти описані у праці Л. Бовкера [4], машинний пе- реклад ґрунтовно вивчений у праці Дж. Хатчінса [8], а його постредагування – у роботі К. Бунгаард [5], концепцію взаємодії “людина-машина” у пе- рекладі представлено у Ш. ОʼБрайан [13].
   Виділення невирішених раніше частин загальної проблеми. Дану статтю присвячено формулюванню технічних труднощів, які вини- кають на різних етапах перекладу та виведенню комтепенцій, якими повинен володіти перекла- дач для успішного вирішення цих труднощів.
© Івашкевич Л.С., Залужний Р.Г., 2020

   Формулювання цілей статті. Метою статті є докладно описати всі етапи перекладацького процесу та використовувані на цих етапах ін- струменти, окреслити завдання, що стають перед перекладачем на кожному з них та труднощі, пов’язані з ними, і зробити висновки щодо компе- тенцій, якими повинні володіти сучасні перекла- дачі, щоб вирішувати ці завдання та труднощі.
   Виклад основного матеріалу досліджен- ня. Передумови для посилення автоматизації перекладу надходять з двох різних напрямків.  З одного боку – це  постійний  розвиток  нових та потужних перекладацьких інструментів, з ін- шого – накопичення та доступ до великих обсягів електронних перекладацьких даних.
   Перекладацькі інструменти у різних їх фор- мах можуть застосовуватися на всіх етапах су- часного процесу технічного перекладу. Однак  це залежить від перекладацько-підготовчої ді- яльності, як-от створення корпусів паралельних текстів, сполучення вихідних та цільових текстів або термінологічний аналіз технічних докумен- тів під час етапу фактичного перекладу, а також пост-редагування.
   Процес перекладу складається з кількох по- слідовних етапів, які відрізняються за своєю специфікою один від одного та потребують засто- сування різних інструментів автоматизованого перекладу. За типом завдання їх можна розподі- лити на 6 видів: аналіз вихідних файлів, власне переклад, редагування, вичитування, виконан- ня автоматичних перевірок і верстання кінцевих документів [7].
   Кожен етап потребує використання певних комп’ютерних програм. З метою формування уявлення, що відбувається на кожному з етапів  і які саме програми використовуються, розгляне- мо кожен із них окремо.
Аналіз вихідних файлів
   Замовники та клієнти, які мають досвід співп- раці з бюро перекладів, одразу надсилають фай- ли, готові до перекладу. Бюро перекладів або пе- рекладачеві потрібно лише пересвідчитися в їх сумісності з програмним забезпеченням, вста- новленим на робочих станціях,  за  необхіднос- ті – повторно підрахувати слова/символи та від- сотки збігів. Під час роботи з новим типом файлу вперше слід також виконати так званий псевдо- переклад, тобто перевірити, чи можливо взага- лі згенерувати без помилок файл для експорту, якщо потрібно доставити замовнику не двомовні робочі файли, а вже кінцевий документ. До того ж використання псевдоперекладу має сенс під час роботи над програмним забезпеченням, щоб завчасно розуміти, чи достатньо місця у відведе-

них полях для тексту, наприклад, кирилицею, а також переконатися, чи всі фрагменти тексту ім- портовано належним чином [14].
   Часто замовник, у якого немає досвіду співп- раці з перекладацькими агенціями, надсилає для перекладу файл, не звертаючи уваги на його формат. Однак чи не найважливіше розуміти, яких зусиль потребує файл для обробки різними програмами. Частий випадок, наприклад, – від- скановані документи у форматі зображень або PDF. У такому разі необхідно спершу розпізнати текст, форматувати згідно з оригіналом та пере- вести в двомовний формат для перекладу.
   Безперечно, для цього завдання можна ско- ристатися стандартними програмами набору Microsoft Office, як от Word, Excel або звичайним текстовим редактором. Але якщо взяти до уваги середньостатистичну швидкість друку 200 знаків (або 40 слів) на хвилину [3], то на обробку загаль- ноприйнятої перекладацької сторінки (1800 зна- ків) знадобиться 9 хвилин без урахування часу на форматування відповідно до оригіналу. Для порівняння, середньостатистична швидкість ро- боти перекладача становить 250 слів на годину або 8 сторінок на добу [17]. Отже, на кожні 10 дру- карських сторінок агенції знадобиться додаткові півтори години робочого часу для обробки файлів невідповідного формату. Це призводить до збіль- шення витрат і, як наслідок, впливає на кінцеву вартість послуг.
   Щоб уникнути непотрібних витрат, існує ве- лика кількість як окремих програм, так і мере- жевих сервісів. Серед них, зокрема:
   – Kofax OmniPage – програма, призначена для оптимізації  робочих  процесів  підприємств і організацій;
   – ABBYY FineReader – одна з перших програм розпізнавання тексту на ринку, здатна працюва- ти з багатьма форматами, має онлайнову версію з деякими обмеженнями;
   – Adobe Acrobat Pro DC – рішення від провідної компанії-виробника ПЗ Adobe з великою кількіс- тю функцій, яке може працювати зі хмарою;
   – FreeOCR – безкоштовна альтернатива, по- будована на рушію Tesseract від компанії Google. Щоб визначити компетенції, якими повинен володіти перекладач на цьому етапі, розглянемо один із цих інструментів для автоматизації про- цесу – програму оптичного розпізнавання тек- сту ABBYY FineReader. Згідно з даними компа- нії ABBYY, її використовує третина компаній із списку Forbes 100 та понад 50 мільйонів осіб із
понад 200 країн [18].
   Програма ABBYY FineReader дає змогу швидко й чітко розпізнавати відсканований текст або до-

Рис. 1. Послідовність етапів перекладу

кументи з фотографій і перетворює їх в електронні файли, які можна редагувати, або файли PDF із функцією пошуку. Технологія Adaptive Document Recognition Technology сприяє збереженню по- чаткової структури  документів,  що  складаються з кількох сторінок. Це також стосується розміще- них у тексті таблиць, приміток, нумерації, змісту, порядку сторінок, положення блоків тексту тощо.
   ABBYY FineReader підтримує розпізнавання тексту в таких форматах:
– PDF, включно з PDF/A, PDF/UA;
   – зображення TIFF, JPEG, PNG, BMP, PCX, GIF, DjVu, XPS;
   – документи, доступні для редагування DOC(X), XLS(X), PPT(X), VSD(X), HTML, RTF, TXT, ODT, ODS, ODP.
   Отримані текстові дані доступні для редагу- вання як у самій програмі, так і у вигляді екс- портованих файлів, які можуть бути в одному    з наведених вище форматів, а також у форматів електронних книг EPUB або FB2.
   Уже на цьому етапі перекладач має володіти технічними знаннями про можливі типи файлів, а також вміти працювати з ними, щоб заощади- ти час та тим самим підвищити власну продук- тивність або продуктивність команди, якщо мова йде про перекладацьке бюро.
   Наступним кроком (або першим, якщо замов- ник одразу надіслав файли  потрібного  форма- ту, без потреби їх розпізнавання  та редагування) у підготовці до перекладу є  створення  проектів та конвертація файлів у формат, необхідний для роботи в одній із наявних у перекладача CAT про- грам, або завантаження їх на сервер, якщо робота над ними відбуватиметься в онлайновому редакто- рі або із загальним доступом кількох перекладачів.
Переклад
   Саме на цьому етапі від перекладача вима- гається найбільше  компетенцій,  оскільки  він  є основним у цьому процесі, потребує найбільше часу та передбачає активну взаємодію з принай- мні одним CAT-інструментом.
cat-інструменти
   Computer-assisted translation або computer- aided translation (CAT) є видом перекладу з од- нієї мови на іншу, за якого людина-перекладач користується комп’ютерним обладнанням задля оптимізації та здійснення перекладу [4]. Сучас- ні CAT-інструменти розроблені на основі вели- кої кількості засобів, метою яких є прискорення роботи перекладача та підвищення його продук- тивності шляхом виконання певних завдань за допомогою комп’ютера. Назва САТ інструменти узагальнено позначає сучасні перекладацькі технології. Найяскравішим їх різновидом є «ро- боча станція перекладача», концепція, розробле- на в кінці 1970 х років дослідниками Мартіном Кеєм і Аланом К. Мелбі [12], яка є актуальною до сьогодні. Робоча станція складається з інте- грованого комп’ютерного середовища для пере- кладу файлів у електронному форматі, у центрі якого перебуває перекладач. Перші САТ інстру- менти з’явилися у вигляді систем керування тер- мінологією на початку 1990 х років [11]. Відтоді вони значно розвинулися та отримали додатко- ві функції, як от менеджмент проектів і оцінка якості, а також можуть працювати з різними ру- шіями машинного перекладу.
   
Розглянемо деякі основні функції, щоб ви- явити їх роль в автоматизації системи перекладу та визначити компетенції, потрібні перекладаче- ві для їх належного застосування.
Перекладацька пам’ять
   Необхідною функцією сучасної системи авто- матизованого перекладу є застосування пере- кладацької пам’яті – двомовної бази даних пере- кладених вихідних текстів і їхніх відповідників цільовою мовою, яка пропонує схожі наявні сег- менти під час перекладу нових текстів [9].
   Перекладацька пам’ять ділить вихідний текст на одиниці, які називаються сегменти. Речення або аналогічна одиниця (наприклад, заголовок, елемент списку, посилання тощо) з вихідного тексту вважається окремим сегментом. Під час роботи перекладача над документом програма   з перекладацькою пам’яттю по черзі відображає кожен вихідний сегмент та пропонує повторно використати попередні переклади, якщо в базі даних наявний такий самий або схожий вихід- ний сегмент. Якщо його немає, перекладач може самостійно ввести власний варіант перекладу для нового сегмента. Після завершення роботи над сегментом переклад зберігається до бази даних, і програма переходить до наступного сег- мента. Перекладацька пам’ять переважно є про- стою базою даних, що містить поле із сегментом вихідною мовою, поле із сегментом цільовою мовою, а також поле з метаданими, як от дата створення, дата останнього використання, назва перекладача /проекту /файлу тощо. Іншим варі- антом створення перекладацької пам’яті є спів- ставлення існуючих перекладених документів, замість їх поступового утворення й розширення під час роботи [6].
   Такі можливості спричинили виникнення но- вих перекладацьких стратегій, які включають нелінійну обробку та переклад текстів [15], що задовольняє вимоги до глобального поширення вмісту. Новоутворені тексти стають нелінійними, оскільки вони «запозичені» із вже існуючих.
   Міжнародний стандарт ISO 30042:2008 для формату перекладацької пам’яті – Translation Memory  eXchange  (TMX),  який  застосовується у більшості програм автоматизованого перекла- ду. Проте досить поширеними є також інші фор- мати, як от SDLTM і MQTM. Хоча програми, які використовують перекладацькі пам’яті не фор- мату TMX, мають засоби їх перетворення, під час підключення користувачу варто звертати увагу, який саме формат необхідний для вибраної про- грами. Використання несумісної перекладацької пам’яті зазвичай неможливе, тому необхідно слід- кувати, щоб виконувалися вимоги до формату.
   Збіги з перекладацькою пам’яттю, залежно від точності, поділяються на кілька типів, наве- дених нижче.
   Без збігу. Коли у перекладацькій пам’яті немає сегменту, відсоток збігу якого перевищує встановлену межу. Для SDL Trados Studio, на- приклад, ця межа за промовчанням складає 70%, для memoQ – 50%.
   Неточні збіги (≤ 99%). Сегменти, які дещо відрізняються від збережених у перекладацькій пам’яті. Якщо відмінність  незначна  й  полягає у різній пунктуації в кінці, тегах, пробілах або числах, значення буде близьке до 99%. Значен-



ня 85–95% свідчить про відмінність в одне слово, 75–84% – два слова, менше 75% – понад два слова. Повні або точні збіги (100%). Вихідний текст сегмента точно такий, як і збіг із перекла- дацької пам’яті. Але його контекст або не співпа- дає, або в метаданих немає відомостей про нього. контекстні збіги (позначаються 101% у про- грамах memoQ і Smartcat та CM у програмі SDL Trados Studio). Вихідний текст сегмента  точ- но такий, як і збіг із перекладацької пам’яті, крім того, сусідні сегменти збігаються з контек- стом, збереженим у метаданих перекладацької пам’яті. Тобто наступний і попередній сегменти або заголовок документа ідентичні до контек- стної інформації. У структурованих документах, наприклад, XML, HTML або розділених табуля- цією (Excel, CSV, TXT тощо) роль контексту може
виконувати позначення ідентифікатора (ID).
   ідеальні або подвійні контекстні збіги (позначаються 102% або PM). Є різновидом кон- текстних збігів, за якого вихідні файли радше порівнюються з попереднім набором відповідних документів, ніж із перекладацькою пам’яттю. Збіг вважається ідеальним, якщо його зміст, ме- тадані та ідентифікатори співпадають з попере- днім файлом. Застосовуються для відновлення перекладу або частини документа, які повністю збігаються з початковим документом [1; 10].
   Слід зауважити, що залежно від контексту смислове навантаження однакових сегментів може відрізнятися, тому навіть повні збіги потре- бують перевірки перекладачем. Найчастіше таке відбувається, якщо текст містить багато сегмен- тів, що складаються з одного багатозначного сло- ва. Наприклад, німецьке слово Anschluss може одночасно позначати як підключення електрич- них дротів, так і з’єднання трубопроводу або ко- мутаційний порт.
   Окрім відображення збігів власне сегментів, усі САТ інструменти мають функцію конкор- дантного пошуку в перекладацькій пам’яті, яка дає змогу переглядати, наприклад, переклад окремих слів і словосполучень, використання власних назв, стиль мови у сегментах із попе- редніх проектів тощо. Найбільш доцільне вико- ристання цієї функції під час одночасної робо- ти кількох перекладачів над одним проектом зі спільною перекладацькою пам’яттю в хмарі або під час перекладу.
   Отже, для належного використання пере- кладацької пам’яті необхідно розуміти принцип її побудови та взаємодії з програмою автомати- зованого перекладу. Обов’язково треба володіти інформацією, який формат пам’яті необхідно під- ключати до вибраної програми. Не менш важли- во знати, які позначення можуть застосовуватися до запропонованих збігів і як ними користувати- ся, щоб не знижувати якість перекладу.
засоби керування термінологією
   Програмне забезпечення для керування термі- нологією надає перекладачеві засоби автоматич- ного пошуку у певній термінологічній базі даних відповідників перекладу до слів, що з’являються в документі, або автоматично відображає терміни у вікні інтерфейсу програми, або відкриває запис у базі за допомогою гарячих клавіш. Деякі про- грами (SDL Trados Studio, memoQ, Déjà Vu) мають додаткові комбінації клавіш, за допомогою яких

перекладач може під час перекладу додавати нові пари термінів до бази даних. Більшість систем автоматизованого перекладу мають вбудовані за- соби перевірки термінології в інтерактивному ре- жимі та в режимі команд. З їх допомогою можна визначити, чи була використана правильна ком- бінація термінів у різних сегментах перекладаць- кої пам’яті вибраного проекту. Крім того, існують незалежні системи керування термінологією, які можуть забезпечити функціональність робочого процесу, візуальну систематику, працювати як засіб перевірки термінології (терміни, які вико- ристані неправильно, позначаються відповідно), і підтримують різні типи додаткових даних, як от зображення, відео чи звук.
   Термінологічні словники можуть бути різних форматів, що залежить безпосередньо від програ- ми. Найпоширеніші з них – звичайні таблиці Excel. Головна перевага полягає в тому, що за необхід- ності їх можна конвертувати до іншого формату, який підтримується певною CAT-програмою. Це здійснюється за допомогою, спеціальних інстру- ментів, наприклад, програми керування термі- нологією від компанії SDL, MultiTerm. Крім того, термінологічну базу Excel можна завантажити до онлайнового CAT-інструмента, що неможливо з більшістю інших форматів.
   Попри те, що міжнародним стандартом для формату систем керування термінологією є TBX (TermBase eXchange), поширеними також є тер- мінологічні бази форматів .CSV, .TXT, .XML. Крім того, ключові гравці на ринку програм автоматизації перекладу, як от  Trados  Studio та memoQ використовують власні формати для термінологічних баз: SDLTB та MTB відповідно. Таким чином перед перекладачем постає необ- хідність володіння компетенціями щодо створен- ня, наповнення, редагування, упорядкування використання, конвертування та актуалізації тер- мінологічних баз різних форматів, які є необхідною
умовою забезпечення однорідності перекладу.
Різновиди cat-інструментів
   На ринку наявна велика кількість різних CAT-інструментів, кожен із яких має власний набір функцій, призначений для певного типу завдань і працює з різними форматами файлів. Попри те, що деякі з цих програм охоплюють широкий спектр завдань, одного засобу авто- матизації перекладу як правило недостатньо. Перекладачеві необхідно володіти принаймні кількома з них, оскільки перекладацькі агенції співпрацюють із багатьма клієнтами, які можуть використовувати різне ПЗ, або навіть один і той же замовник надає проекти для виконання од- разу в кількох системах.
   Це може бути, наприклад, переклад тех- нічної документації до програми в SDL Trados Studio та паралельна локалізація цієї ж про- грами в SDL Passolo. Або ж переклад у програмі Translation Workspace XLIFF Editor та виконан- ня автоматичних перевірок за допомогою інстру- мента Linguistic ToolBox.
   Таким чином, ще перед початком роботи пе- рекладачеві необхідно розуміти, яке програмне забезпечення доведеться використовувати, його особливості, приклади доцільного застосування тощо. Що вище компетенція перекладача щодо добору та використання належної програми для

Таблиця 1. Сат інструменти

здійснення перекладу й автоматичних переві- рок, то краще його продуктивність за рахунок за- ощадження часу під час роботи в добре знайомих інструментах.
   Доступні САТ-інструменти та перекладацькі системи можна представити у вигляді наведеної таблиці.
   SDL Trados Studio – найбільш використовува- на професійними перекладачами та агенціями універсальна система автоматизованого пере- кладу та керування проєктами [16]. Має багатий функціонал і поширена по всьому світі. Підтри- мує понад 70 різних форматів файлів, має вбу- довану функцію розпізнавання документів PDF, що дає змогу заощадити в певних випадках ко- шти на додаткових інструментах, наприклад ABBYY FineReader.
   SDL Trados Studio містить інтегровані в робо- чий процес засоби машинного перекладу та пост- редагування. Якщо для одиниці перекладу немає збігу, програма підставить у цільовий сег- мент його машинний переклад, який можна по- тім відредагувати.
   Головним недоліком SDL Trados Studio є над- мірна складність освоєння для деяких користу- вачів, оскільки велика кількість функцій доволі ситуативні та зазвичай не використовуються на практиці під час повсякденних перекладів.
   Kilgray memoQ – головний конкурент SDL Trados Studio на ринку, оскільки має аналогіч- ний функціонал, продуктивність і початкову вартість. Відповідно, програма також складна для вивчення як і аналог від компанії SDL.
   Обидві з наведених вище програм можуть пра- цювати з білінгвальними файлами одна одної, а також відкривати їх для перевірки та вичитки.
   Smartcat – онлайнова система автоматизовано- го перекладу, яка містить усі основні функції зви- чайний САТ-інструментів: пам’ять перекладів, керування термінологією, машинний переклад, функцію одночасної роботи кількох перекладачів над одним документом. Цільова аудиторія – пере- кладачі та компанії. Smartcat надається у форма- ті SaaS (програма як послуга). Доступ здійснюєть- ся за допомогою мережі Інтернет.
   Crowdin – веб-орієнтована платна платформа для керування перекладами. Пріоритетний напря- мок роботи – локалізація ПЗ. Система орієнтова- на на розробників мобільних додатків, веб-сайтів, документації, ігор тощо. Унікальною функцією Crowdin є краудсорсинг, тобто можливість запро- сити користувачів для допомоги з перекладом і ло- калізацією свого продукту іншими мовами.
   
Crowdin також окрім звичних перекладаць- ких форматів (XLIFF, XML тощо) підтримує пере- клад програмного забезпечення, файлів із вихід- ним кодом і застосунків для мобільних платформ Android, iOS, Windows 10 Mobile, тощо.
   Узагальнити переваги та недоліки викорис- тання тих чи інших програм можна у наведений нижче спосіб.
   Переваги окремих програм автоматизова- ного перекладу:
   – можливість роботи без необхідності підклю- чення до мережі Інтернет;
   – відсутність проблем із серверами: програма працює, доки увімкнуто пристрій користувача.
   Недоліки окремих програм автоматизова- ного перекладу:
– необхідно встановлювати ПЗ на свій пристрій;
– ліцензія часто обмежена одним пристроєм;
   – більшість ПЗ працює лише на ПК із ОС Windows;
   – безпека й цілісність документів залежить виключно від пристрою, його втрата або пошко- дження може знищити всі файли;
   – тривалий час очікування виправлень і онов- лень.
   Переваги онлайнових програм автомати- зованого перекладу:
– не потрібно встановлювати на комп’ютер;
   – можна працювати за допомогою браузера   з будь-якого середовища та пристрою з підклю- ченням до Інтернету;
   – переклад зберігається в реальному часі, тому вірогідність втрати даних зменшена;
   – простіше організувати одночасну роботу кількох перекладачів над одним проектом;
– своєчасні оновлення та виправлення.
   Недоліки онлайнових програм автомати- зованого перекладу:
   – постійний ризик зламу та викрадення да- них із мережі (проте це предмет дискусії, оскіль- ки таке можливо й на окремих програмах);
   – висока залежність від стабільного підклю- чення до Інтернету.
автоматичні перевірки
   Програми для перевірки якості перекладу (QA-програми від Quality Assurance) – це інстру- менти для пошуку поширених помилок у тек- стах перекладів за визначеними параметрами. Вони працюють виключно з білінгвальними файлами, які створюються в результаті роботи САТ-програм. Їх  завдання  –  аналіз  вихідного і перекладеного тексту в певному сегменті та ре- єстрація всіх підозрілих співпадінь. Після завер-



шення роботи користувач отримує звіт із зна- йденими помилками та вирішує, чи це справді помилки, чи просто хибні спрацювання.
   Велика кількість розробників систем автома- тизованого перекладу мають у своїх програмах такі засоби. До них належать SDL Trados Studio, memoQ, Wordfast, Across та інші. Крім того, існує багато окремих інструментів, найпопулярніши- ми серед яких на сьогодні є Xbench, QA Distiller, Verifica, ErrorSpy, Linguistic Toolbox.
   Параметри кожної перевірки можна налашту- вати відповідно до власних потреб або побажань клієнта та зберегти в окремий файл конфігура- ції, який можна використовувати у разі тривалої співпраці з кількома замовниками, проекти яких вимагають перевірок різного типу [2].
   До стандартних основних перевірок належать такі:
   – пошук неоднорідного перекладу однакових вихідних сегментів або ідентичного перекладу різних;
– різні знаки в кінці сегментів;
   – неправильне перенесення одиниць виміру, дробових знаків тощо;
   – відсутність цифр, тегів або абревіатур у ці- льовому сегменті;
– значно відрізняється довжина тексту;
   – переклад терміна відрізняється від зазначе- ного в глосарію;
– відсутні дужки, неправильні лапки тощо;
– помилки правопису.
   Правильний добір перевірок дає змогу пере- кладачеві та редактору заощадити час і зосеред-

ити увагу на перевірці змісту та доведенні тексту до відповідності вимогам замовника.
   Висновки з даного дослідження і пер- спективи подальшого розвитку в цьому на- прямку. У сучасному перекладацькому процесі активно застосовуються різні комп’ютерні техно- логії, які призначені підвищити продуктивність роботи. Кожен із визначених етапів потребує від перекладача, крім мовних, велику кількість тех- нічних компетенцій, що стосуються обробки даних для перекладу, власне перекладу, перевірок, вне- сення правок і контролю якості. Щоб підтримува- ти свою конкурентоспроможність, перекладач має володіти багатьма програмами, які призначені для виконання перекладу та супутніх завдань, як от попередньої обробки файлів, власне перекла- ду, створення та форматування кінцевих файлів, а також різних перевірок. Не менш важливі зна- ння принципів та алгоритмів роботи використову- ваних програм, щоб більш чітко розуміти можливі похибки та негайно їх виправляти. Необхідність володіння цими компетенціями потрібно врахо- вувати ще при підготовці перекладачів, пропону- ючи студентам-майбутнім перекладачам проєк- тно-орієнтовані завдання, що відтворюватимуть реальні етапи перекладацького процесу, залу- чатимуть використовувані в індустрії перекла- ду формати файлів та задіюватимуть відповідні перекладацькі інструменти. Зміст таких проєк- тно-орієнтованих курсів, метолодогію їх впровад- ження та оцінювання, конкретні форми взаємодії його учасників із професіоналами з перекладаць- кої індустрії ще потрібно розробляти.

Список літератури:
1. About Translation Memory Matches // SDL Help. URL: http://producthelp.sdl.com/sdl%20trados%20
2. ApSIC Xbench Documentation. URL: https://docs.xbench.net/user-guide/overview/https://docs.xbench.net/user- guide/overview/ (дата звернення: 07.12.2019).
3. Average typing speed infographic // Ratatype. 2019. URL: https://www.ratatype.com/learn/average-typing-speed/ (дата звернення: 07.12.2019).
4. Bowker L. Computer-Aided Translation Technology: A Practical Introduction. Ottawa: University of Ottawa Press, 2002. 185 с.
5. Bundgaard K. (Post-)Editing – A Workplace Study of Translator-Computer Interaction at Textminded Danmark A/S. Århus, 2017.
6. CAT Tools vs. Machine Translation: What’s the Best Method? // Asian Absolute. 2015. URL: https://asianabsolute.co.uk/ blog/2015/12/21/cat-tools-vs-machine-translation-whats-the-best-method/ (дата звернення: 07.12.2019).
7. Development and implementation of quality management systems in translation agencies // Technolex Translation Studio. 2015. URL: https://technolex.com/articles/development-and-implementation-of-quality-management- systems-in-translation-agencies.html (дата звернення: 07.12.2019).
8. Hutchins J. An Introduction to Machine Translation. Cambridge : University Press, 1992. 351 с.
9. Karsch B. Terminology Management and MT // Circuit. 2012. № 117. С. 11–14.
10. Match rates from translation memories and LiveDocs corpora // memoQ Documentation. URL: https://docs.memoq.com/ current/en/Things/things-match-rates-from-translation-m.html (дата звернення: 07.12.2019).
11. Melby A. Interview to Jost Zetzsche. 2013. URL: http://www.internationalwriters.com/BigWave/BigWaveAKM.htm (дата звернення: 07.12.2019).
12. Melby A. Multi-level translation aids in a disbributed system // Linguistic Series. 1982. № 47. С. 215–220.
13. O’Brien S. Translation as human-computer interaction // Translation Spaces. 2012. № 1. С. 101–122.
14. Pseudo-translation plugin settings // memoQ Documentation. URL: https://docs.memoq.com/current/en/Places/ pseudo-translation-plugin-sett.html (дата звернення: 07.12.2019).
15. Pym A. The Moving Text: Localization, translation, and distribution. Amsterdam, 2004. 166 с.
16. Tabor J. CAT tool use by translators: what are they using? 2019. URL: https://go.proz.com/blog/cat-tool-use-by- translators-what-are-they-using (дата звернення: 07.12.2019).
17. Translation Agency: Behind the Scenes // Technolex Translation Studio. 2016. URL: https://technolex.com/articles/ za-kulisami-byuro-perevodov.html (дата звернення: 07.12.2019).
18. What is ABBYY | Key Facts // ABBYY Official Website. URL: https://www.abbyy.com/en-ee/company/key-facts/ (дата звернення: 07.12.2019).

References:
1. About Translation Memory Matches. SDL Help. Available at: http://producthelp.sdl.com/sdl%20trados%20
2. ApSIC Xbench Documentation. Available at: https://docs.xbench.net/user-guide/overview/https://docs.xbench.net/ user-guide/overview/ (accessed 7 December 2019).
3. Average typing speed infographic. Ratatype (2019). Available at: https://www.ratatype.com/learn/average-typing- speed/ (accessed 7 December 2019).
4. Bowker, L. (2002). Computer-Aided Translation Technology: A Practical Introduction. Ottawa: University of Ottawa Press.
5. Bundgaard, K. (2017). (Post-)Editing – A Workplace Study of Translator-Computer Interaction at Textminded Danmark A/S. Århus.
6. CAT Tools vs. Machine Translation: What’s the Best Method? (2015) Asian Absolute. Available at: https://asianabsolute.co.uk/blog/2015/12/21/cat-tools-vs-machine-translation-whats-the-best-method/   (accessed 7 December 2019).
7. Development and implementation of quality management systems in translation agencies. (2015) Technolex Translation Studio. Available at: https://technolex.com/articles/development-and-implementation-of-quality- management-systems-in-translation-agencies.html (accessed 7 December 2019).
8. Hutchins, J. (1992). An Introduction to Machine Translation. Cambridge: University Press.
9. Karsch, B. (2012). Terminology Management and MT. Circuit, no. 117, pp. 11–14.
10. Match rates from translation memories and LiveDocs corpora. memoQ Documentation. Available at: https://docs.memoq.com/current/en/Things/things-match-rates-from-translation-m.html (accessed 7 December 2019).
11. Melby, A. Interview to Jost Zetzsche (2013). Available at: http://www.internationalwriters.com/BigWave/BigWave AKM.htm (accessed 7 December 2019).
12. Melby, A. (1982). Multi-level translation aids in a disbributed system. Linguistic Series, no. 47, pp. 215–220.
13. O’Brien, S. (2012). Translation as human-computer interaction. Translation Spaces, no. 1, pp. 101–122.
14. Pseudo-translation plugin settings // memoQ Documentation. Available at: https://docs.memoq.com/current/en/ Places/pseudo-translation-plugin-sett.html (accessed 7 December 2019).
15. Pym, A. (2004). The Moving Text: Localization, translation, and distribution. Amsterdam.
16. Tabor, J. (2019). CAT tool use by translators: what are they using? Available at: https://go.proz.com/blog/cat-tool- use-by-translators-what-are-they-using (accessed 7 December 2019).
17. Translation Agency: Behind the Scenes (2016). Technolex Translation Studio. Available at: https://technolex.com/ articles/za-kulisami-byuro-perevodov.html (accessed 7 December 2019).
18. What is ABBYY | Key Facts. ABBYY Official Website. Available at: https://www.abbyy.com/en-ee/company/key- facts/ (accessed 7 December 2019).





Ivashkevych Lesia, Zaluzhnyi Roman National Technical University of Ukraine “Igor Sikorsky Kyiv Polytechnic Institute”
TRANSLATION PROCESS AND TOOLS FOR ITS ACCOMPLISHMENT
Summary. The article deals with the translator’s technical and computer expertise connected with technical difficulties, accomplished tasks, and instruments involved in the translation process. It consequently describes all the stages of the translation process, such as analysis and preparation of the source files, translation itself, editing of the translation, desktop publishing of the documents, automated quality assurance, and proofread- ing. For each of these stages, possible technical difficulties are shown, and the instruments are named, which help to accomplish each task. Moreover, the skills and expertise are described, which the translator needs to have for each part of the translation process. It is shown on some examples with the prelimitary preparation of the translation documents, how translators’ technical skills of work with different types of file formats and various software can help the translator to reduce their own time and effort or time and effort of their team. Besides, different types of CAT-tools, both free open-source and paid-for, online and desktop applications are compared, their main components, advantages, and disadvantages are summed up. It is shown which CAT-pro- grams suit better for different types of translation tasks. Also, the mechanisms of the TM’s work, different types of TM-matches such as No Match, Fuzzy Match, Exact Match, Context Match, and Perfect Match are presented and explained. The principles of the word of terminology systems are shown, the types of checks are named, which the quality assurance systems can efficiently perform. So, the article shows that translators need in their work not only the fundamental philological education but also a wide range of technical and computer skills and have to be ready to learn to work with different software and applications. This fact also has to be taken into account while educating and training the translators. Specialized project-based courses have to be developed and implemented in academia in order to ensure that translators learn to cope with all the difficul- ties that arise at different stages of the translation process.
Keywords: translation, stages of the translation process, translation tools, expertise of translators, technical skills of translators, translation quality, training of translators.
