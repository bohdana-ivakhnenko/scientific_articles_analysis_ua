Молодий вчений» • № 4 (80) • квітень, 2020 р.


DOI: https://doi.org/10.32839/2304-5809/2020-4-80-136 УДК 82-91.09:[81.42:641/642]



Ковпік С.І.

Криворізький державний педагогічний університет, Україна
СПЕЦИФІКА ФУНКЦІОНУВАННЯ ТЕРМІНОЛОГІЧНОГО АПАРАТУ ГАСТРОНОМІЧНОГО ДИСКУРСУ МАСОВОЇ ЛІТЕРАТУРИ
Анотація. У статті йдеться про причини, умови формування терміносистеми гастрономічного дискурсу сучасної масової літератури. Авторка статті спробувала систематизувати сутність базових термінів гастро- номічного дискурсу сучасної масової літератури, з метою увиразнення та узагальнення терміносистеми. Дослідниця відзначила, що кулінарний рецепт у структурі літературного твору набуває додаткових лек- сичних, стилістичних характеристик, а також виконує низку важливих функцій: пізнавальну, інформа- тивну, об’єднувальну, спонукальну тощо. До термінологічного апарату гастрономічного дискурсу сучасної масової літератури варто віднести гастрономічні метафори, джерелом походження яких є об’єкти, що на- лежать до різних концептуальних сфер: людина, природа, артефакти, рослини, тварини тощо.
Ключові слова: гастрономічний дискурс, термін, поняття, категорія.

       Постановка проблеми. Формування тер- мінологічного апарату гастрономічного дискурсу розпочалося зовсім недавно. Завдяки кулінарним романам, гостро-повістям у літера- турознавчий обіг останнім часом увійшло чи- мало різноманітних термінів, котрі потребують
уточнення, систематизації та узагальнення.
   Аналіз останніх досліджень та публіка- цій. У своїй монографії «Жанрові модифікації сучасного роману» Т. Бовсунівська розглянула кулінарний роман як своєрідну модифікацію роману-екфразису. Дослідниця зазначила, що питання про наявність такої модифікації є до- сить спірним, оскільки, на її думку, «…сама ку- лінарія навряд чи належить до сфери вишука- ного мистецтва для значної частини людей» [4, с. 333]. Так, дійсно кулінарія не є власне мис- тецтвом, оскільки сама сутність значення цього поняття зводиться до змісту радше технології, адже у більшості тлумачних словників куліна- рію розглядають як складову гастрономії. Саме

гастрономія є не чим іншим як мистецтвом від- чувати смак їжі, усі тонкощі поєднання смаків   в одній страві, поєднувати непоєднувані про- дукти і цим самим створювати карнавал  сма- ку. Учена спробувала обґрунтувати право на існування «кулінарного» роману, апелюючи до історії естетики.  Ми  погоджуємося  з  думкою  Т. Бовсунівської про те, що унікальні можливос- ті тексту у ХХІ столітті зумовили появу нових жанрових модифікацій  екфрастичного  рома- ну до яких належать, на наш погляд, гастро- номічний та кулінарний романи. Саме ці два різновиди екфрастичного роману мають деякі відмінності у процесі жанрової ідентифікації. Нині сучасна українська та зарубіжна літера- тури рясніють зразками екфрастичного рома- ну, з-поміж яких значну кількість складають гастрономічні та кулінарні романи. Усе це ще раз підтверджує думку С. Філоненко про те, що гастрономічний дискурс набуває помітної попу- ляризації в сучасній масовій літературі.


© Ковпік С.І., 2020

   У нашій монографії «Поетика густативів (на матеріалі сучасної української прози)» (2018), досліджуючи функції густативів, ми відзначили неабияку популярність кулінарного та гастроно- мічного романів в сучасній масовій літературі. Текст гастрономічного чи кулінарного романів засвідчує схильність мислення письменників до синкретизації всіх видів презентації художніх образів у творі літератури. Проте у більшості ви- падків чіткого розмежування специфіки кожного із зазначених жанрів не помічено.
   Виділення невирішених раніше частин загальної проблеми. Тож у статті спробуємо систематизувати сутність базових термінів га- строномічного дискурсу сучасної масової літера- тури, з метою увиразнення терміносистеми.
   Постановка завдання. Уважаємо за необ- хідне систематизувати зміст термінологічного апарату гастрономічного дискурсу сучасної масо- вої літератури.
   Виклад основного матеріалу досліджен- ня. Оскільки «екфразис – це тип експерименту над візуалізацією словом і він належить до кре- ативних поетик, що базуються на підсвідомому та ірраціональному» [4, с. 318], то й функціону- вання поетики густативів також варто розгля- дати як експериментальну систему, котра сфор- мувалася на основі активного впровадження гастрономічного дискурсу в масовій літературі.
   У сучасній українській літературі в таких ро- манах, як «Кулінарні фіглі», «Фуршет» М. Матіос спостерігаємо те, як процес вишуканого приготу- вання страв, способи оригінального підбору назв цим стравам, тонкощі їх презентації та частування ними у певні моменти життя людини набувають яскравого та виразного естетичного наснаження. Відчуття смаку, котре є релевантним у мистецтві гастрономії, помітно рухає сюжет указаних рома- нів, а також закладає підвалини для осмислення образно-мотиваційної основи цих творів.
   М. Матіос надзвичайно естетизує більшість страв, а її гастрономічні роздуми, спогади, при- гадування, ретроспекції усіляко урізноманітню- ють сюжет роману «Кулінарні фіглі» без яких його розвиток важко уявити. Сюжет указаного роману складається з низки сюжетних ліній, котрі всі стосуються мистецтва приготування та подавання, частування унікальними стравами, харчових ситуацій. Письменниця розкодовує назви традиційних страв, програмує їхні вплив на долю людини, її поведінку і навіть характер. Усі спогади авторки-оповідачки про дитинство також пов’язані зі смаком: «На гробки бабця за- вжди готувала стільки смачних і різних страв, що я малою справді думала, нібито мертвий може встати з гробу лише від запахів варени- ків, млинців, голубців, холодцю, цвіклів, какао. Та ніхто не вставав із-під застелених скатерок і клейонок. Але цей запах домашньої кухні і не- вигадливої кулінарної смакоти, принесеної по- мерлим душам на місце їхнього вічного спочин- ку, завжди нагадує мені справжність життя   і невідворотність відходу у вічність» [7, с. 37]. Сюжетні лінії твору «Кулінарні фіглі», зміст яких складають саме кулінарні технології, до- сить розлогі, наповнені різноманітною інформа- цією культурологічного, соціального, історично- го, психологічного, філософського характеру.
   
Значною популярністю у сучасних письмен- ників користується прийом кулінарної характе- ристики персонажа твору. Наприклад, у романі С. Андрухович «Фелікс Австрія» характеристика головної героїні Стефці урізноманітнюється саме завдяки використанню такого прийому: «від час- нику ставала ароматною, соковитою і солоною, як полядвиця, гострою, як перець, делікатною, як молочний пудинг, жирною і ситною, як пе- чена качка. Віддаю себе – і віддала б без лишку. Тільки б їли» [1, с. 106].
   Подібне спостерігаємо у романі Торгні Лін- дрген «Пьольса» (2012), де йдеться про пошук оригінального рецепту національної страви шведської кухні пьольси. Ідея пошуку рецепту пьольси компонує систему образів роману, сю- жетні лінії, пошук рецепту стає своєрідним інди- катором різних типів людських стосунків (профе- сійних, родинних).
   У романі події відбуваються наприкінці 40-х років ХХ століття на півночі Швеції. Мандрів- ний торговець одягом Роберт Мазер та шкільний вчитель Ларс Гьоґстрьом вирушають на пошуки рецепту досконалої пьольси. Пьольса – це страва з подрібненого та добре увареного м’яса, щось на зразок українського зельцу, або ж холодцю, але дуже пряженого. Сама пьольса у шведській кухні асоціюється з благодаттю або ж зціленням, тобто це особлива національна страва, котра є своєрід- ним архетипним образом у шведської культурі. Пошук рецепту пьольси (як пригода) надає дея- кої лінійності сюжету, адже він є оригінальним у цьому романі.
   Кулінарні описи як технології приготування однієї і тієї ж страви в різних куточках на півночі Швеції чітко конкретизовані. Інколи технологія приготування пьольси базується на гастрономіч- ному принципи, а саме: поєднати не поєднуван- ні інгредієнти так, щоб відбувся карнавал сма- ку: у м’ясний бульйон кладуть філе ісландського оселедця, адже «саме солоний оселедець… пере- творює ніжну ягнятину в насичену, яскраву на смак овечу пьольсу» [6, с. 149].
   Пошук оригінального рецепту пьольси роз- криває низку важливих проблем тогочасного шведського суспільства: як побороти туберкульоз
? як достойно провести старість ?
   У цьому романі текст кулінарного рецепту ви- конує такі дуже важливі функції: пізнавальну, інформативну, об’єднувальну, спонукальну. Ку- лінарний рецепт у романі «Пьольса» не має чіт- ко визначеного хронотопу: «Пьольса – це зимова страва, а також осіння» [6, с. 141], «була перша година, коли вона поставила каструлю. Годин- ник пробив третю, коли вона зняла накривку,  і пара від страви по клубочилася до витяжки» [6, с. 155]. Кулінарний рецепт у площині літера- турного твору має чимало смислів, адже в сюжеті роману «Пьольса» він виконує компонувальну функцію. Знайомство головних персонажів з різ- ними регіональними рецептами пьольси утво- рює гастрономічну лінію сюжету. Попри те, що основу сюжету складають різні типи стосунків між людьми, пошуки порятунку від страшного захворювання, саме кулінарією просякнуті усі складові роману. Структура кулінарних рецептів пьольси суттєво відрізняється від структури тра- диційного кулінарного рецепту тим, що в при-


готуванні цієї шведської страви застосовується довільний алгоритм, відсутній також традицій- ний блок із переліком та кількістю інгредієнтів позбавлених будь-якої математичної точності, кулінарної міри.
   У такий спосіб кулінарний рецепт у структурі літературного твору набуває додаткових лексич- них, стилістичних характеристик.
   До термінологічного апарату гастрономічно- го дискурсу сучасної масової літератури варто віднести також гастрономічні метафори, джере- лом походження яких є об’єкти, що належать до різних концептуальних сфер: людина, природа, артефакти, рослини, тварини тощо. Гастрономіч- на метафора також формується на основі гастро- номічного коду національної культури. Такого типу метафора містить значний оцінювальний компонент.
   У новому романі С. Андрухович «Амадока» вжито низку гатсроматетафор, котрі мають ха- рактеристичні функції: «…коли старша медсис- тера, тіло якої було ніби наповнене теплим бульйоном, що схлипував під шкірою…» [2, с. 16]. У такий спосіб письменниця максимально візуа- лізувала образ старшої медсестри.
   На зміст гастрометафор помітно впливає со- ціокультурний фактор. Вибір тих чи тих тема- тичних груп гастрометафор указує на найбільш актуальні тенденції в житті соціуму відповідного історичного періоду. В останні десятиліття цей вибір пов’язаний з упровадженням в масову сві- домість стереотипів. Культурний об’єкт, твір мис-


тецтва описуються, як правило, з використанням метафор, тематично пов'язаних зі сферою «швид- кого харчування», або фаст-фудом. Зіставлення при цьому спирається на метафоричну модель, базову метафору, існуючу в свідомості носіїв мови. Ядро лексико-семантичного поля гастрометафор складають «смакові» метафори і метафори, які пов’язані з основними характериcтичними влас- тивостями їжі. При цьому релевантне станови- ще займають метафори, склад яких обмежений тематичною відносністю вихідного значення до сфери смакових властивостей, які в основі своїй незмінні на всьому протязі існування людства.
   Висновки з даного дослідження. Отже, термінологічний апарат гастрономічного дис- курсу в сучасній масовій літературі постійно оновлюється та поповнюється новими терміна- ми. Специфіка функціонування термінів та по- нять гастрономічного дискурсу пов’язана з ак- тивізацією уваги письменників до кулінарного мистецтва, умонтуванням у структуру сюжету твору художньої літератури кулінарних рецеп- тів, осмислення функції страв та їжі у повсяк- денному житті людини. Гастрономічний сюжет, гастрометафори, кулінарні романи – це ті понят- тя, які активно функціонують у межах гастроно- мічного дискурсу масової літератури.
   Перспективними, на нашу думку, будуть по- дальші дослідження лінгвістичної сутності гастро- метафор, гастроепітетів у текстах творів масової літератури, а також функцій кулінарного рецепту в структурі сюжету твору художньої літератури.

Список літератури:
1. Андрухович С. Фелікс Австрія : роман. Львів : Видавництво Старого Лева, 2016. 288 с.
2. Андрухович С. Амадока : роман. Львів : Видавництво Старого Лева, 2020. 832 с.
3. Бернадська Н. Український роман: теоретичні проблеми і жанрова еволюція : монографія. Київ : Академ- видав, 2004. 368 с
4. Бовсунівська Т. Жанрові модифікації сучасного роману : монографія. Харків : Вид-во «Діса плюс», 2015. 368 с.
5. Ковпік С. Поетика густативів (на матеріалі сучасної української прози) : монографія. Кривий Ріг, 2018. 150 с.
6. Ліндгрен Т. Пьольса : роман / переклад зі шведської Наталії Івничук. Львів : Видавництво «Анетти Анто- ненко», 2019. 192 с.
7. Матіос М. Кулінарні фіглі. [2-ге вид.]. Львів : ПА «Піраміда», 2011. 222 с.
8. Філоненко С. Література плюс кулінарія: формування нового жанру масового письменства. Наукові записки Бердянського державного педагогічного університету. 2014. Вип. 1. С. 141–151.
References:
1. Andrukhovych, S. (2016). Feliks Avstriia: roman  [Felix  Austria:  novel].  Lviv:  Vydavnytstvo  Staroho  Leva. (in Ukrainian)
2. Andrukhovych, S. (2020). Amadoka: roman [Amadok: a novel]. Lviv: Vydavnytstvo Staroho Leva. (in Ukrainian)
3. Bernadska, N. (2004). Ukrainskyi roman: teoretychni problemy i zhanrova evoliutsiia : monohrafiia [Ukrainian
novel: theoretical problems and genre evolution: monograph]. Kyiv: Akademvydav. (in Ukrainian)
4. Bovsunivska, T. (2015). Zhanrovi modyfikatsii suchasnoho romanu: monohrafiia [Genre modifications of the modern novel: monograph]. Kharkiv: Vyd-vo «Disa plius». (in Ukrainian)
5. Kovpik, S. (2018). Poetyka hustatyviv (na materiali suchasnoi ukrainskoi prozy): monohrafiia [Gustativiv poetics (based on the material of modern Ukrainian prose): monograph]. Kryvyi Rih. (in Ukrainian)
6. Lindhren, T. (2019). Polsa : roman [Piolsa: a novel]. Lviv: Vydavnytstvo «Anetty Antonenko». (in Ukrainian)
7. Matios, M. (2011). Kulinarni fihli [Culinary Feegles]. Lviv: PA «Piramida». (in Ukrainian)
8. Filonenko, S. (2014). Literatura plius kulinariia: formuvannia novoho zhanru masovoho pysmenstva [Literature plus cooking: the formation of a new genre of popular writing]. Naukovi zapysky Berdianskoho derzhavnoho pedahohichnoho universytetu, vol. 1, pp. 141–145.


Kovpik Svitlana
Kryvyi Rih State Pedagogical University
SPECIFICS OF FUNCTIONING GASTRONOMIC DISCOURSE TERMINOLOGY IN POPULAR LITERATURE
Summary. The article deals with the reasons and conditions of forming the term system of the gastronomic discourse in the modern popular literature. The author of the article systematizes the essence of the basic terms of the gastronomic discourse in the modern popular literature, to emphasize and generalize its term sys- tem. The researcher notes that a culinary recipe in the structure of a literary work acquires additional lexical and stylistic characteristics, and also performs a number of important functions: cognitive, informative, uni- fying, motivational etc. The terminology of the gastronomic discourse in the modern popular literature should also include gastronomic metaphors. Their sources are the objects that belong to different conceptual spheres: man, nature, artifacts, plants, animals, and so on. Moreover culinary descriptions have the special functional loading, they not only inform about the cooking process, foods presentation, but also help a writer maximally to visualize them. The author of the article points out, that the terminology of the gastronomic discourse in the modern popular literature is constantly updated and supplied with new terms. The specifics of function- ing terms and concepts of the gastronomic discourse activates writers attention of to the culinary art, while culinary recipes in the structure of a literary work give the comprehension of food and meal functions in the everyday life of man. It is noticed that the feeling of taste, which is relevant to the culinary art, lays the ground for understanding the essence and principles of its understanding in literature. The following terms such as “culinary plot”, “gastrometaphor”, “gastronomic novel” should be added to the terminology system of gastro- nomic discourse, as they reveal various cultural, social psychological, philosophical peculiarities. Therefore the important aspects of functioning and forming of the term system of the gastronomic discourse presented in the paper, need further research consideration and development. Gastronomic plot, gastrometaphors, culinary novels are such concepts that actively function within the gastronomic discourse of popular literature
Keywords: gastronomic discourse, term, concept, category.


