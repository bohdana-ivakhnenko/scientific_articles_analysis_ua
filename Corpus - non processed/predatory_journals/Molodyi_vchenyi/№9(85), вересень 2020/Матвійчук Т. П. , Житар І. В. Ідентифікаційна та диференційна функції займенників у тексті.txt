«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-14 УДК 811.161.2’367.626



Матвійчук Т.П.
Державний університет інфраструктури та технологій
Житар І.В.
Національна академія Служби безпеки України

ІДЕНТИФІКАЦІЙНА ТА ДИФЕРЕНЦІЙНА ФУНКЦІЇ ЗАЙМЕННИКІВ У ТЕКСТІ
Анотація. Статтю присвячено дослідженню займенникової реалізації текстової категорії зв’язності, коли корелятами в анафоричних структурах виступають конструкції з ад’єктивними вказівними займенни- ками у своєму складі. Простежено, що ідентифікатори відносять найменування до того самого предмета мовлення, виражаючи значення відомості означуваного предмета слухачу. Диференціатори ж відносять відоме найменування до іншого предмета названого класу, підкреслюючи невідомість означуваного пред- мета слухачу. Проаналізовано типи субстантивних компонентів у структурі корелята, а також описано випадки еліпсування номінативного компонента структури корелята. Доведено, що вживання в одному контексті субстантивних і ад’єктивних демонстративів, що функціонують як кореляти чи складники від- повідних корелятних структур, увиразнює відмінності їхніх відношень з антецедентом, а також що до складу структури розчленованого корелята можуть входити й інші слова займенникової семантики.
Ключові слова: категорія зв’язності, ад’єктив, корелят, антецедент, субстантив.



Постановка проблеми. Своєрідність функ- ціонування прономінативів давно усвідом-
лена лінгвістами, але на запитання, у чому саме вона полягає, різні науковці відповідали й відпо- відають по-різному. Майже кожне із висловлених ними тверджень містить частку істини, висвітлю- ючи той чи той аспект встановлення прономіна- тивного значення й функціонування займенни- ків у мовленні. Унаслідок значної семантичної    і морфологічної своєрідності клас займенників привертав увагу дослідників у різні періоди роз- витку мовознавства. Його активно вивчали ві- тчизняні й зарубіжні  лінгвісти  І.  Вихованець, І. Дудко, М. Жовтобрюх, Л. Маловицький, В. Мі- гірін, В. Ожоган, М. Откупщикова, О. Падучева, Н. Петренко, О. Петрова, М. Плющ, О. Селіверсто- ва, Є. Сидоренко, Л. Синельникова, Т. Сільман, М. Федорова та багато інших відомих учених.
   
Аналіз останніх досліджень і публікацій. Так, лексико-граматичні характеристики зай- менників висвітлювались у роботах І. Вихован- ця, В. Ожогана та ін. Становлення словозмінної парадигми займенника подавалось у досліджен- нях А. Багмута. І. Ломакіна розглядала семанти- ку та прагматику особових займенникових слів у сучасних іспаномовних текстах. О. Селіверстова вивчала займенники у мові та мовленні. Синтак- сичну природу займенників розглядала І. Ісачен- ко. Дослідженням значення, граматичних форм і вживання займенників займався М. Шелякін. Семантику, граматику й стилістичну диференціа- цію займенників вивчала О. Єрмакова. М. Откуп- щикова та А. Єлісеєва цікавилися питаннями семантичної класифікації займенників та семан- тичної  структури  займенникового  значення.  О. Селіванова досліджувала функціональні типи
© Матвійчук Т.П., Житар І.В., 2020

«смислових реляторів» присвійних займенників. І. Дудко описувала семантику й особливості функ- ціонування неозначених займенників. Питан- ня зв’язків артиклів і займенників порушувала у своїх дослідженнях К. Крушельницька.
   Виділення не вирішених раніше частин загальної проблеми. Проте дослідження про- номінативів залишаються не менш актуальними й дотепер, зокрема під час вивчення потенціалу займенників у тексті. Як було  нами зазначено  в попередньому дослідженні, вказівні займен- ники виступають замісниками слів субстантив- ної природи, хоча  для них більш характерним   є атрибутивне вживання [3, с. 75]. Зауважимо, що демонстративи можуть бути ідентифікатора- ми будь-яких фрагментів тексту. За їх допомогою мовець має змогу «ототожнювати відрізки тексту, об’єднані логічним або оціночним зв’язком, вказу- ючи на віднесеність неідентичних чи навіть вза- галі різних за смислом фрагментів до однієї й тієї ж ситуації (у широкому її розумінні)» [1, с. 194].
   Мета статті. Головною метою цієї роботи є ана- ліз реалізації займенників у ролі ідентифікаторів та диференціаторів попередніх контекстів.
   Виклад основного матеріалу. Характерною рисою цих засобів реалізації текстової категорії зв’язності є те, що корелятами в анафоричних структурах виступають конструкції з ад’єктивними вказівними займенниками у своєму складі – вони, кореляти, отже, характеризується розчленованою структурою. Її репрезентують вказівні ад’єктивні займенники, які виконують субститутивну функ- цію не самостійно, а виступаючи завжди в комп- лексі з якимось повнозначним словом. Повторна номінація такого типу функціонує як короткий замінник часто обсягового антецедента. Кожний компонент такого структурного утворення виконує свою текстову функцію: повнозначне слово або по- вторює антецедент, або дає його референту нову назву (виступає семантичним замінником антеце- дента), а займенник функціонує як вказівний ком- понент, що пов’язує іменниковий субститут з по- передньою назвою позначуваного ним референта, здійснюючи на неї вказівку, відсилання до неї. Таку взаємодію можна кваліфікувати як «вторин- ну актуалізацію». Вона, на думку Т. Папенкової, відбувається тоді, коли мовець звертається «до тих самих предметів, що є подібними або відрізняють- ся, предметів того ж самого класу, і здійснюється за допомогою текстуальних ідентифікаторів і ди- ференціаторів. Ідентифікатори відносять найме- нування до того самого предмета мовлення, вира- жаючи значення відомості означуваного предмета слухачу. Диференціатори, навпаки, відносять ві- доме найменування до іншого предмета названо- го класу, підкреслюючи невідомість означуваного предмета слухачу» [5, с. 6–7]. Через це такий тип репрезентації засобів реалізації текстової категорії зв’язності можна кваліфікувати як ідентифікацій- ну чи диференційну анафору.
   Анафоричний корелят із вказівним ад’єк- тивним займенником у своїй структурі посилює враження про значущість об’єкта, який заміняється корелятом: «Словник визначає агонію “як останні прояви життєвих функцій організму перед смер- тю”. У такому стані приречені діють по-різному» (Визвольний шлях); «Протистояння не переросло в бійню, як було заплановано, кров так і не проли-

лася. І ця недоробка, ні багато ні мало, знищила Колишнього…» (О. Рогоза). Граматично цей факт зумовлюється співвіднесеністю вказівних займен- ників з прикметниками (займенники-прикметни- ки) – словами атрибутивної семантики, які, як відо- мо, завжди є синтаксично залежними одиницями. Функціонально такий займенник займає позицію дейктичного знака. Однак цей дейксис має анафо- ричну природу: прономінативне слово, пов’язуючи дві назви одного референта, тим самим забезпечу- ючи їх ідентифікацію, виступає органічним компо- нентом субститутної конструкції, без якого руйну- ється текстуальність корелятивної структури. Саме наявність такої кореляції відрізняє анафоричний дейксис від чистого дейксису, при якому займен- ник тільки виступає носієм вказівки на певний ре- ферент, співвідносячи його з ситуацією мовлення без його смислового і граматичного заміщення.
   У тих випадках, коли вказівний ад’єктивний займенник не вживається, зв’язність тексту стає значно слабкішою, оскільки руйнується загально- прийнятий стереотип сприймання (розкодування) відповідних анафоричних конструкцій і реципі- єнтові важче визначати напрямок розвитку се- мантичного зв’язку: «Водночас, за вказівкою Пре- зидента Республіки Корея, новостворена комісія найближчим часом має здійснити ґрунтовні дослі- дження через опитування громадськості щодо рів- ня корумпованості окремих державних агенцій. На основі досліджень буде складено і оприлюдне- но так звані “індекси” корумпованості міністерств та відомст Республіки Корея…» (Боротьба).
   Субстантивний компонент у структурі такого корелята може функціонувати як:
   а) повторюваний антецедент («В однім місці рівчак вужчав, прохід заступили кілька дерев, що невідомо як жили в таких несприятливих умовах. Цей прохід був найстрашнішим місцем рівчака, й Ваня недурно боявся його» (В. Підмогильний) або спільнокореневе слово («На майдані, біля клумби з тюльпанами, збираються любителі ранкового бігу (з майдану до лісу, там інтенсивні вправи, і знову до майдану). Ще сонні, байдужі до всього навколишнього, чорт би вхопив цю біганину, але що вдієш – треба, кажуть, продовжує життя, зна- чить, треба кудись бігти» (Д. Яворівський);
   б) як субститут-синонім до антецедента: тобто відбувається його лексична заміна («В Україні, як і в Росії, поширилося уявлення, згідно з яким злочини, що відносяться до сукупності “організо- вана злочинність”, відрізняються від інших зло- чинів організаційними формами їх вчинення. Згідно з цією точкою зору злочини організованої злочинності ідентифікуються через визначення нових форм співучасті, що відрізняються біль- шим ступенем організованості. Ця позиція зна- йшла відображення і в новому Кримінальному кодексі України…» (Боротьба);
   в) як слово-субститут, що водночас виступає засобом певної характеристики (конотація) анте- цедента в якомусь аспекті («В одну мить Джме- лик роздягся, кинув на скриню куртку, шапку і, поплювавши в пучки, заходився здавати карти. Дорош дивився на нього здивовано і настороже- но. Він дещо вже чув про цього зайду і анархіста, знав, що його батька репресували» (Г. Тютюнник); г) як слово (словосполучення), що є узагальне- ною назвою антецедента, який виражається комп-

лексною предикативною одиницею («Будь-яка осо- ба, незалежно від посади і майнового становища, у випадку вчинення злочину повинна постати перед правосуддям. Цього положення необхідно дотримуватися неухильно» (Боротьба); «Він поду- мав, що викладач насміхається з нього. Почуття це викликало в ньому ще більше зніяковіння…» (Г. Тютюнник); «Навіть казки, які до того носи- ли героїчний фантастичний характер, зміню- ються соціально-побутовими, наближеними до народних оповідань. Але такий стан речей, поро- джений змінами в національній свідомості, тривав недовго» (О. Лановик). У таких випадках, як остан- ній, демонстратив шляхом вказівки ідентифікує («прив’язує»)  субстантив  зі  структури   корелята з антецедентним комплексом, яким є усе попере- днє речення, сигналізуючи читачеві про наявність між ними відповідної смислової кореляції (зв’язку):
«Міфологічна епоха – це час, у який виникли пер- ші явища усної народної творчості, коли первісні уявлення і вірування оформились у більш окресле- ну систему культів. Важко навіть приблизно вка- зати початок цього періоду» (О. Лановик).
   Отже, займенники такого типу виконують службову функцію вказівки (ідентифікації), по- єднуючи субстантивного заміщувача з антеце- дентним комплексом.
   Субститутні структури з демонстративами у своєму складі можуть входити до одиниць, що стоять поза граматичним зв’язком у реченні:
«Відомий у минулому антрополог Талько-Грин- цевич так описує поляків, порівнюючи їх з росі- янами… На думку цього дослідника, найближчі сусіди поляків – українці й білоруси – за своєю вдачею і національним характером є ніби пере- хідним щаблем…» (В. Щокін).
   Номінативний компонент структури кореля- та може еліпсуватися. Більшою мірою це відбу- вається тоді, коли адресант у попередньому кон- тексті достатньо повно і широко охарактеризував предмет мовлення для оптимального сприйняття і розуміння тексту адресатом. Тоді до демонстра- тива за допомогою іншого займенника приєдну- ється ціле підрядне речення, що виконує певну компенсаторну семантичну функцію: «Живуть на Зачіплянці здебільшого праведні люди, або, як Микола-студент сказав би, правильні. Робо- тяги. Металурги. Ті, чиє життя розбите на зміни, денні і нічні» (О. Гончар).
   Якщо антецедент виступає об’єднаним у струк- турне утворення комплексом однорідних понять, які необхідно виокремити з цієї єдності як авто- номні одиниці, структура корелята ускладнюється означальним займенником «кожний», що разом із займенником «всякий» «позначають сукупність узя- тих порізно одиниць», хоча «роздільність більшою мірою підкреслена в займеннику кожний» [4, с. 274]:
«Л. Озеров, невтомний пропагандист української поезії, має кількасот перекладів… Леонід Вишес- лавський давно перекладає Рильського. На творчо- му рахунку у В. Корчагіна не одна книга перекла- дів… Географія перекладів В. Ряшенцева обширна й різноманітна. … М. Котенко твердо увійшов до когорти поетів-перекладачів з української. … Ім’я В. Шацкова – нове серед імен поетів-переклада- чів. … Кожний з цих шести учасників конкурсу по- своєму правий у своїх тлумаченнях запропоновано- го сонету…» (Р. Мовчан).
   
Проте службовою функцією вказівки, ідентифі- кації субстантивного заміщувача з антецедентним комплексом не обмежується роль і місце вказівно- го займенника в антецедентно-субститутній струк- турі. Так, займенник такий, що позначає певну якість предмета і пов’язує її з якістю, згаданою в попередньому контексті, досить часто (особливо, коли антецедент становить комплексне утворення) функціонує як носій певної узагальненої ознаки, про яку йшлося в попередньому контексті: «це зна- чення особливо виразно виявляється в тих випад- ках, коли він виступає у специфічній анафоричній функції, яка полягає в тому, що вказівка на озна- ку предмета ґрунтується на узагальненні тих або інших ознак, предметів,  ситуацій,  відображених у попередній частині тексту» [6, с. 294]. «Заводи дають плавку, і, мов над вулканами під час ви- верження, заграви бурхають у небо, і вся глибінь його, враз оживши, починає дихати, пульсувати; відблиски неба грають ночами на стінах собору, на його верхах. Якщо о такій порі повертається з інституту Микола Баглай, студент металургійного, то він, ясна річ, зупиниться на майдані і за звич- кою послухає собор…» (О. Гончар).
   При вказівних ад’єктивних займенниках, що функціонують як компоненти корелята, можуть вживатися:
1) службові слова, зокрема частки: а) означальні,
«які використовуються для увиразнення семанти- ки окремих  повнозначних  слів  у складі речення»,
«уточнюючи, виділяючи з числа інших предмети й ознаки» [2, с. 506–507]: «Головне для визначення дії елементом злочинної діяльності і для визнання останньої саме за злочинну – це те, що вона підко- рена меті забезпечення вчинення злочину. Саме ця обставина підвищує суспільну небезпечність злочинної діяльності порівняно з одномоментним злочином» (Боротьба, с. 26). Коли означальна част- ка стоїть у постпозиції щодо займенникового сло- ва, відбувається посилення ототожнення: «Волхв забрав від хлопців корчагу – опустив у яму. По- тім кинув на неї жменю землі. За ним підійшов Тур – зробив те ж саме» (В. Малик); б) видільні, що «служать для логічного виділення окремого сло- ва в реченні, до якого вони відносяться» [2, с. 508]:
«Тривалий і не завжди позитивний досвід подібного спілкування призвів до широкого уведення образу москаля у різножанрові твори українського фоль- клору… Поширеним є образ москаля й у народній побутовій казці… У народних казках зберігається стереотип росіянина як нахабного зайди… в укра- їнських казках “москаль” має дві головні іпостасі… Цей же образ перейшов і до народних анекдотів» (Визвольний шлях). У такому варіанті оформлен- ня займенникової ролі в анафоричній структурі на нього падає логічний наголос і корелят позиціону- ється як спільний знаменник для цілого ряду повто- рюваних номінацій (антецедентів), що характеризу- ються тією самою референтною співвіднесеністю;
   2) означальні займенники (зокрема, весь (увесь), який вказує на повне охоплення пред- мета або кількох однотипних предметів дією чи ознакою): «Економічна система країни, вийшов- ши зі стану державного псевдосоціалізму, не набула властивостей сучасного ринкового гос- подарства. Виник певний мутант, що поєднує в собі руїни колишнього державного соціалізму, зачатки ринкових структур, корпоративізму,

великий масив приватно-ринкового господар- ства і примітивного підприємництва. Усе це густо обплутано павутинням “тіньових” і кримі- нально-мафіозних відносин…» (Боротьба).
   Вказівні ад’єктивні займенники можуть вхо- дити у субституційний ряд, який має таку будову:




   Пор.: «Наступного дня Єлька вже ходила в їдальні з білою мережаною коронкою над чолом, розносила старим людям вечерю. Тільки вечерю роздала, ще й сонце не сіло, і – вільна. Ці старі люди оточили потім Єльку на ганку, небайдуже розпитували, розповідали й про себе…
   – П і д о п і ч н и м и називають нас, дочко» (О. Гончар). У наведеній ілюстрації корелят
№ 1 здійснює ідентифікацію двох назв референ- та з попереднього і наступного контекстів, а ко- релят № 2 – чисту займенникову заміну.
   Уживання в одному контексті субстантивних і ад’єктивних демонстративів, що функціонують як кореляти чи складники відповідних корелятних структур, увиразнює відмінності їхніх відношень з антецедентом: «У сім’ї та в колі нечисленних друзів Карла називали Мавром. Це північноаф- риканське слівце міцно пришвартувалось до цьо- го неординарного чоловіка на довгі десятиліття. І в цьому, певно, була якась рація…» (О. Лупейко). До складу структури розчленованого корелята можуть входити також інші слова займенникової

семантики: «Розмова Тура з Креком не дала нічо- го нового. Тих кілька слів, які ще залишилися в пам’яті старійшини від молодих років … явно не ви- стачало, щоб зрозуміти що-небудь» (В. Малик).
   Функції ад’єктивних демонстративів можуть виконувати:
   а) займенники 3-ї особи: «Спілкуються диві- зійники. Згадують минуле, випускають газети та бюлетені… Саме вони, дивізійники, “тиснули” на міністерство закордонних справ Австралії – вима- гали негайного визнання нашої незалежності…» (О. Лупейко). Пор.: «Саме ці дивізійники…»;
   б) прономіналізовані дієприкметники: «Спеці- альні підстави звільнення від кримінальної від- повідальності… Заохочувальні норми, що сти- мулюють позитивну посткримінальну поведін- ку винного… В усіх вищезгаданих кримінально- правових нормах … йдеться про звільнення особи від кримінальної відповідальності…» (Боротьба); в) прономіналізовані прикметники: «У неве- ликій часточці тексту – ціла гамма почуттів, яка м’яко вимушує звучати в унісон. Подібною властивістю наділена, здається, і вся інтимна лі- рика Маланюка…» (Визвольний шлях); «…Брат чомусь не підписувався під своїми рисунками».
Пор.: а) «В усіх цих (таких) нормах…»; б) «Такою властивістю…».
   Висновки і пропозиції. Отже, характер фун- кції визначається дистрибуцією одиниці. Відмін- ність способів виконання анафоричної функції займенниками різних розрядів можна продемон- струвати за допомогою спільного контексту: осо- бовий займенник демонструє самодостатність себе як корелята, а вказівний ад’єктивний – свою несамостійність (службовість). Перспективу по- дальших досліджень вбачаємо в аналізі функцій займенників у текстах сучасних засобів масової інформації.

Список літератури:
1. Вольф Е.М. Грамматика и семантика местоимений (на материале иберо-романских языков). Москва : Наука, 1975. 197 с.
2. Ковалик І., Баранник Д.Х., Матвіяс І.Г. Сучасна українська літературна мова : морфологія. Київ : Наукова думка, 1969. 583 с.
3. Матвійчук Т.П., Житар І.В. Вказівні займенники у функції корелятів анафоричних конструкцій. Науковий часопис Національного педагогічного університету імені М.П. Драгоманова. Серія 10. Проблеми грамати- ки і лексикології української мови. Київ : НПУ імені М.П. Драгоманова, 2019. Випуск 14. С. 75–79.
4. Матвіяс І.Г. Займенник. Сучасна українська літературна мова : морфологія / І.І. Ковалик, Д.Х. Баранник, І.Г. Матвіяс [та ін.]. Київ : Наукова думка, 1969. С. 265–295.
5. Папенкова Т.А. Определенность – неопределенность как контекстологическая категория. Языковые единицы и контекст : (о функционально-семантических категориях контекста). Ленинград, 1973. С. 168–179.
6. Плющ М.Я. Займенник. Сучасна українська літературна мова / А.П. Грищенко, Л.І. Мацько, М.Я. Плющ [та ін.]. Київ : Вища школа, 1993. С. 292–300.
References:
1. Volf, E.M. (1975). Hrammatyka y semantyka mestoymenyi (na materyale ybero-romanskykh yazыkov) [Grammar and semantics of pronouns (based on the Ibero-Romance languages)]. Moscow: Nauka. (in Russian)
2. Kovalyk, I.I., Barannyk, D.Kh., & Matviias, I.H. (1969). Suchasna ukrainska literaturna mova [Modern Ukrainian literary language]. Kyiv: Naukova dumka. (in Ukrainian)
3. Matviichuk, T.P., & Zhytar, I.V. (2019). Vkazivni zaimennyky u funktsii koreliativ anaforychnykh konstruktsii [Indicative Nouns in the Function of the Correlates of Anaphoric Constructions]. Naukovyi chasopys Natsionalnoho pedahohichnoho universytetu imeni M.P. Drahomanova. Seriia 10. Problemy hramatyky i leksykolohii ukrainskoi movy [Scientifi c journal of the National Pedagogical University named after M.P. Drahomanov. Series 10. Problems of grammar and lexicology of the Ukrainian language. (Vol. 14)]. Kyiv: NPU imeni M.P. Drahomanova. (in Ukrainian)
4. Kovalyk, I.I., Barannyk, D.Kh., & Matviias, I.H. (1969). Suchasna ukrainska literaturna mova [Modern Ukrainian literary language]. Kyiv: Naukova dumka. (in Ukrainian)
5. Papenkova, T.A. (1973). Opredelennost' – neopredelennost' kak kontekstologicheskaya kategoriya. Yazykovye edinitsy i kontekst: (o funktsional'no-semanticheskikh kategoriyakh konteksta) [Language units and context: (about functional-semantic categories of context)]. Leningrad. (in Russian)
6. Hryshchenko, A.P., Matsko, L.I., & Pliushch, M.Ya. (1993). Zaimennyk [Pronoun]. Suchasna ukrainska literaturna mova [Modern Ukrainian literary language ]. Kyiv: Vyshcha shkola. (in Ukrainian)





Matviichuk Tetiana
State University of Infrastructure and Technologies
Zhytar Iryna
National Academy of Security Service of Ukraine
IDENTIFICATION AND DIFFERENTIATION FUNCTIONS OF PRONOUNS IN THE TEXT
Summary. Given that the pronoun is one of the complex linguistic phenomena and many issues related to it have not been finally resolved, attention paid to this category of words is perceived as a natural phenomenon. The functioning of such semantically and grammatically specific words, which are pronouns as a means of ex- pression of textual categories is of particular note. The article researches the usage of pronouns for text cohesion when the pairs of words in anaphoric structures are constructions with adjectival indicative pronouns. The paper outlines that the identifiers refer the name to the same subject of speech, expressing the meaning of the defined subject to the listener. Differentiators refer the known name to other subjects of the certain type emphasizing the fact that the listener doesn’t know the subject. The article analyses typical substantive components in the pair structure, and describes cases of ellipsing the nominative unit of the correlate structure. Using both sub- stantive and adjective demonstratives in one context which function as correlates or parts of the corresponding correlative structures, increases the difference of their relations with the antecedent, and the structures of the separate correlate can consist of other words of pronoun semantics. The authors analysed absolutely opposite cases when the antecedent, which is expressed by a predicative unit, can extend either to the predicative part of the next complex sentence, in which there is a pronoun correlate, or the correlate functions as the antecedent in the same sentence, and then is duplicated in the next. It was found that the nature of the function is determined by the distribution of the unit, and the difference in the ways of performing the anaphoric function by pronouns of different categories can be demonstrated by a common context: the personal pronoun demonstrates self-suf- ficiency as a correlate. There are cases when the indicative adjective pronoun is not used and the coherence of the text becomes much weaker, as the generally accepted stereotype of perception is destroyed. The functions of adjectival demonstrations can be performed by: 3 person pronouns, promoted adjectives and verb adjectives.
Keywords: text cohesion, adjective, correlate, antecedent, noun.