«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-16 УДК 821.161.2.(045)



Момот Н.М.
ВНЗ «Університет економіки та права «КРОК»

НАЦІОСОФСЬКА КОНЦЕПТУАЛЬНІСТЬ ПУБЛІЦИСТИЧНОГО ДИСКУРСУ ЕСЕЇСТИКИ ЄВГЕНА МАЛАНЮКА
Анотація. У статті подано наукове обгрунтування стосовно специфіки та націософської спрямованості літературної есеїстики Є. Маланюка. Визначено, що вона для нього стала формою вираження світогляд- ної культурологічної моделі України. Висвітлено питання, що постають у процесі осягнення есеїстичного доробку автора, зокрема націософський контекст його літературно-критичних досліджень. Акцентовано увагу на феномені інтелектуального потенціалу есеїстичних текстів, творчої особистості Маланюка та його ролі у формуванні позиції українства в еміграції. Вказано, що літературне есе стало моделлю творчої та водночас аналітичної роботи автора, яка грунтується на значному масиві інтерпретацій європейської культурної спадщини. Зроблено висновок про те, що ідеї Маланюка, висловлені в есеях, демонструють поступ української національної ідеї та її активну життєздатність в умовах еміграції.
Ключові слова: есеїстика, націософія, національна ідея, інтелектуальний потенціал, антиколоніальна свідомість.

       Постановка проблеми. Зосередження на літературознавчій діяльності Євгена Маланюка стає наразі цікавим дослідницьким явищем. Естетична природа цих пошуків зорі- єнтована на культурні процеси Європи та Аме- рики, зокрема еміграційні осередки українства. У цьому контексті передбачається необхідність глибокого вивчення світогляду есеїстики Мала- нюка, яка викликає певну суголосність з його поезією. Націософська позиція поета в Україні, а потім за її межами вирізняється незмінністю трактування. Форма вираження національно- го сенсу для  Маланюка сформувалася в поезії, а глибока світоглядна культурологічна модель України виявилася у літературній есеїстиці. Питання, що постають у процесі осягнення есе- їстичного доробку, полягають у тому, що являє
© Момот Н.М., 2020

собою Маланюк-есеїст, націософський контекст його літературно-критичних досліджень, фе- номен інтелектуального потенціалу есеїстич- них текстів, творча особистість  Є.  Маланюка та його роль у формуванні позиції українства  в еміграції.
   Аналіз останніх досліджень і публіка- цій. Літературна спадщина Маланюка у різні часи привертала увагу дослідників за різними напрямками. Останнім часом його есеїстика, її ідеологічне спрямування зацікавлює все більше. Зокрема, у цьому ряду варто відзначити видан- ня Г. Клочека «Євген Маланюк. “Проза” поета», особливістю якого є вміщення до цього не друко- ваних частин маланюківського «Нотатника», а також уперше перекладені українською мовою спогади Єжи Стемповського про Маланюка.

   Виділення невирішених частин загаль- ної проблеми. Актуальність нашого досліджен- ня досягається тим, що наразі не існує повного комплексного вивчення есеїстики Маланюка, яке має на меті визначення оригінальності й автен- тичності вираження суспільної думки українства в еміграції та впливу на її формування у контек- сті історософського та націософського підходів.
   Формулювання мети статті. Наша стаття покликана розглянути наукове обгрунтування, що склалося у сучасному літературознавстві сто- совно специфіки та націософської спрямованості літературної есеїстики Є. Маланюка, та визначи- ти, що есе для Маланюка стало формою виражен- ня світоглядної культурологічної моделі України. Виклад основного матеріалу досліджен- ня. Глибина думок та обшир тематики есеїстики Маланюка вражає, оскільки осмислення суспіль- них проблем, їх трактування, структура викладу досліджень однозначно підштовхує до висновків про потужні інтелектуальні можливості есеїста, а також про те, що саме літературне есе стало мо- деллю роботи, яка є водночас і творчою, й аналі- тичною за своєю суттю. Незмінність позиції, не- похитний чин Маланюка (у Європі – войовничий, в Америці – націософський) не просто привертає суспільну увагу, а виступає провідною позицією існування українства в еміграції. Його ідеї, ви- сновки демонструють поступ української націо- нальної ідеї в умовах її притлумлення в Україні
та активну життєздатність поза її межами.
   Есеїстика Маланюка ставить та шукає відпо- віді на серйозні питання: по-перше, що стало при- чиною фатальної української історії; по-друге, як вплинути на генетичні духовні недоліки україн- ства; по-третє, як посилити віру та національну самосвідомість.
   Варто звернути увагу на те, що есеїстика Ма- ланюка охоплює не просто багатовимірну сут- ність поставлених проблем, а методологія його спостережень спрямована на глибоке тлумачен- ня, в основі якого серйозна аналітика автора, що грунтується на значному масиві інтерпретацій європейської культурної спадщини, українських письменників (від Шевченка до Ліни Костенко).
«Книга спостережень» у двох томах, нотатники Маланюка підтверджують автентичні прийоми есеїста, його підходи та складні художні інтерпре- тації. Есе Маланюка – різні за набором жанрових ознак. Якщо «Книга спостережень» має образ ав- тора, філософське осмислення проблеми, історич- ний принцип викладу, то записи нотатників – це постійний рух авторського «я», спонтанність ідей. Але центральним у всіх текстах є інтелектуаль- ність думки і чітка логічність (навіть якщо допис безсюжетний). Саме це є наріжним каменем есе- їстичних текстів Маланюка. Така приватна риса авторського «я» вирізняє феноменальність його інтелектуального потенціалу.
   Існує низка наукових обґрунтувань вітчизня- них авторів стосовно специфіки та націософської спрямованості творчості, зокрема й есеїстики Маланюка. Л. Куценко осмислював та розкри- вав власне розуміння постаті Маланюка як по- ета-емігранта, вигнанця. Починаючи з 1989 року Куценко-маланюкознавець створював літера- турознавчі праці, найпомітнішою серед яких стала монографія «Dominus Маланюк: тло і по-

стать» [3]. Це продуктивні міркування та спо- стереження над еволюцією постаті Маланюка, зроблені на основі свідчень сучасників есеїста, що, безумовно, розкривають непересічність чину поета та есеїста, оприявнюють його біографічні, історичні, культурологічні та політичні умови перебування в еміграції, що вплинуло на форму- вання суспільної думки українців, які вимушено перебували за межами Батьківщини. Саме по- шуки Куценка в Польщі, Чехії, США, особисте знайомство та листування з сином Маланюка, робота з архівами УВАН дали можливість доне- сти есеїстику автора до читача – опублікувати ще не друковані твори та нотатники.
   О. Пахльовська у передмові до видання «Євген Маланюк «Малоросійство. Нариси з історії нашої культури» [4] визначає есеїста як непримиренно критичного нашого сучасника. Вона зазначає, що він завжди виступав суворим опонентом України, яка лишається в умовах посттоталітарної мен- тальності. О. Пахльовська стверджує, що есеїсти- ка Маланюка – це теоретичний спадок, цінність якого полягає у поєднанні культурології з націо- нальним психоаналізом. Вона робить поділ його есеїстики на дві групи: 1) синтез культурологіч- них та літературознавчих есе про Шевченка, Франка, Лесю Українку, Мазепу й Гоголя; 2) есе- їстика публіцистичного характеру з посиланнями на філософські праці Ніцше, Бергсона, Фройда.
   Програмними можна назвати дослідження  Г. Клочека, оскільки, починаючи зі статті «Князь духа і мислі», а на сьогодні системно доповнюючи вагомими розвідками, як наприклад, «Про мето- дологію літературознавчої есеїстики Євгена Ма- ланюка», «Феномен есеїстики Євгена Маланюка: сім ознак» [2], він вагомо розширив своїми напра- цюваннями сучасне маланюкознавство. Вчений висвітлює есеїста у двох аспектах: біографічний з акцентом на феноменальній згармонізованос- ті «емоціо» та «раціо»; портретний з оцінкою осо- бистості Маланюка як носія поетичного слова, зарядженого національною ідеєю. Загалом праці відзначаються концептуальним підходом до ви- вчення есеїстичної спадщини Маланюка.
   Історичну публіцистику аналізував В. Пан- ченко [5], приділивши увагу тому, як Маланюк визначив постать гетьмана Мазепи в проєкції на майбутнє української історії. Це вирізняє ключове питання історичних есеїв – екстраполяція світо- вих процесів на українську історію в її розвитку.
   Висвітлення шевченкіани Маланюка у пуб- лицистичному дискурсі знайшло відображення у розвідці Г. Грабовича «Шевченко у критиці Єв- гена Маланюка» [1]. Г. Грабович визначає Мала- нюка у двох іпостасях: Маланюк-поет та Мала- нюк-публіцист і критик. Окрім того, науковець звертає увагу, як на початку Маланюк ретран- слює ідеї Донцова, а в подальшому – в чому ви- явилася їх розбіжність.
   Есеїстика Маланюка – глибоко осмислене явище, яке репрезентує його спадщину як інте- лектуальну самобутню позицію зосередження на національному питанні. Його націософія, мис- тецька в своїй основі, побудована на літературно- теоретичній концепції, яку Маланюк сформував у власній есеїстиці, що виникла на певному мар- гінесі його життя. Його біографічний шлях від вояка УНР до есеїста-інтелектуала демонструє

націософський сенс такого вибору з метою демон- стрування активної життєздатності ідейного по- шуку українців. Особливістю есеїстичних текстів Маланюка є їх діалогічність. Він нерідко ставить питання, ніби чекаючи відповіді, яку адресат зобов’язаний прозвітувати перед суспільством. Така універсальність спілкування допомагає ра- зом осмислювати (навіть у ретроспективі, що на- разі надважливо) проблеми, визначати їх – така собі модель активізації суспільства. Його есеїсти- ка працювала та, найголовніше, й зараз здатна працювати як зброя у двох напрямках: з одного боку, спрямована на колоніальну (а наразі – по- стколоніальну) свідомість материкових україн- ців; з другого - позиціонування та сприйняття України іншим духовним середовищем на інших континентах (міжнародний брендинг у світово- му духовному вимірі). Така позиція стала для Маланюка провідною: небайдужість, художньо- естетичне покликання, національна ідейність характеризують есеїстичний доробок поета-інте- лектуала. Під критичне слово есеїста підпадали конкретні адресати: російський тоталітаризм, малоросійство, більшовизм.
   Маланюк ніколи не був забутий, незважаю- чи на еміграцію. Європа, а далі Америка стали визначенням його місця у світі, де він знайшов можливість працювати, розвиватися духовно вільно, без примусу та з непохитністю бути при- сутнім у літературі, інтелектуально-духовному вимірі світових митців. Таке біографічне обрам- лення додає творчій есеїстиці Маланюка увираз- нення думки, власної позиції у літературному житті в еміграційних умовах, що знайшло від- биток у літературно-критичних статтях-есеях. Літературна есеїстика Маланюка представлена доволі різними текстами з різною тематикою, комунікативною стратегією,  але  спрямована  на стереотипи, що склалися як у колоніальній Україні, так і в сприйнятті антиколоніальної філософії  вільного  світу.  «Книга спостережень»
- літературно-критичні статті, які носять науко- во-дослідницький характер. «Нотатники» - щось на зразок блогерських дописів, рефлексія на що- день. Але так чи так – усі ці тексти по-своєму спо- радично працюють як суспільна публіцистика, що активно побутує у світі. Це різноформатна ре- акція Маланюка на більш, а іноді менш важливі проблеми. Ситуація прояву певної позиції, тип художнього мислення, центризм якого – у поста- ті митця, Маланюка-громадянина світу, україн- ця за походженням та духом. За поезією Мала- нюка стоїть високий талант митця, з текстів же есеїстики оприявнюється літературний портрет самого автора, його позиція, критичність думок. На відміну від поезії, хоча строфа й визнана «за- лізною», критичність думок в есеях досягає піку щирості Маланюка та градусу аналітичного дис- курсу. Якщо поезія для Маланюка – місія, то есе –

життєво необхідна функція існування митця, ре- алізація політичного, історичного, суспільного, громадянського досвіду. Есе – жанр вільних лю- дей, у яких відсутня догматичність. Тому Мала- нюк активно, поруч з поезією, створював подібні записи. Йому притаманний процес осмислення, оскільки він завжди, з молодих років вояка УНР і до останнього подиху в нью-йоркській квартирі, належав до української світової еліти, був чутли- вим до всього, що відбувалося. Такий екзистен- ційний досвід Маланюка пов’язаний насамперед з тим, що він жив на зламі суспільних та соціаль- них потрясінь, глобальних світових змін, особли- во тих, які стосувалися життєво важливих речей: ідеологія, світогляд, духовний вимір буття.
   Висновки з даного дослідження і пер- спективи. На європейському континенті на початку 20 ст. відбувалися радикальні політич- ні процеси (війни, революції), які призвели до глобальних змін співіснування країн. Це впли- нуло на те, що поява ідеологічного протиборства штучно створеного Радянського Союзу з іншими державами у 20-х роках 20 ст. несвідомо зробило частину прогресивних українців громадянами світу – емігранти з України шукали прихисток своїх духовних ідей в інших країнах. Процеси, пов’язані з асиміляцією емігрантів, у свою чергу, донесли істину світовій спільноті, носіями цієї іс- тини стали такі постаті, зокрема, як Маланюк. Більшовицька ідеологія в Україні створила кри- зу національного духу, тому всі, хто позбавив-  ся через це свободи творчої думки, перебували   у пошуку її реалізації. Скрута національної ідеї створила суспільство емігрантів, яке об’єднало особисті національні смисли та візії з Америки. Звідси беруть початок аксіологічні думки Ма- ланюка про лікування хвороби малоросійства. Та й сам Маланюк, поміж інших, привертає увагу світової спільноти до власної постаті саме гострою есеїстикою, палкістю висловів, критич- ністю думок. Його, як і багатьох інших, притягує тема історизму, аналізу та дошукування істо- ричних помилок і уроків. Інтелектуальна праця, вкладена в есеї, приваблює літературним словом, хоча, разом з тим, знаходиться у науковій пло- щині. Позиція чину воїна складає державниць- ку лінію людини, яка була вояком, але остаточно утвердилася в боротьбі за ідею влучним словом. Осягнення есеїстики Маланюка викликає поси- лений інтерес та стає предметом наукових дослі- джень. Зокрема, розкриття ступеню відвертості автора в есеїстиці та у спорідненому й суголосно- му, за історіософським та націософським аспек- том, поетичному викладі тих же концептуальних речей. Есеїстика Маланюка в Україні наразі на- бирає нових ідеологічних обертів, вона нарешті саме в Україні створює той бажаний ефект, що отримав сучасне трактування – боротьба під час інформаційної війни.

Список літератури:
1. Грабович Г. Шевченко у критиці Євгена Маланюка. Критика. 2000. № 3–4. С. 29–34.
2. Клочек Г. Євген Маланюк: «Проза» поета. Київ : Український пріоритет, 2019. 264 с.
3. Куценко Л. Dominus Маланюк: тло і постать. Кіровоград : Центрально-Українське видавництво, 2001. 264 с.
4. Маланюк Є. Малоросійство. Нариси з історії нашої культури. Київ : Українська прес-група, 2012. 72 с.
5. Панченко В. Іван Мазепа в історичній публіцистиці Євгена Маланюка. Наукові записки Кіровоградського державного педагогічного університету імені Володимира Винниченка. Серія : Філологічні науки. 2009. Вип. 85. С. 291–299.

References:
1. Grabovich, G. (2000). Shevchenko u krytytsi Yevhena Malaniuka [Shevchenko in criticism of Yevhen Malanyuk].
Criticism, vol. 3–4, pp. 29–34.
2. Klochek, G. (2019). Yevhen Malaniuk: «Proza» poeta [Yevhen Malanyuk: “Prose” of the poet]. Kyiv: Ukrainian priority. (in Ukrainian)
3. Kutsenko, L. (2001). Dominus Malaniuk: tlo i postat [Dominus Malanyuk: background and figure]. Kirovograd: Central Ukrainian Publishing House. (in Ukrainian)
4. Malaniuk, E. (2012). Malorosiistvo. Narysy z istorii nashoi kultury [Little Russia. Essays on the history of our culture]. Kyiv: Ukrainian Press Group. (in Ukrainian)
5. Panchenko, V. (2009). Ivan Mazepa v istorychnii publitsystytsi Yevhena Malaniuka [Ivan Mazepa in the historical journalism of Yevhen Malanyuk]. Scientific notes of Kirovohrad State Pedagogical University named after Volodymyr Vynnychenko. Series: Philological Sciences, vol. 85, pp. 291–299.





Momot Nelia
“KROK” University
THE NATIONAL-PHILOSOPHICAL CONCEPTUALITY
OF THE JOURNALISTIC DISCOURSE OF E. MALANIUK'S ESSAYS
Summary. The article presents a scientific substantiation regarding the specifics and national-philosophical orientation of E. Malaniuk's literary essays. It is determined that for him it became a form of expression of the ideological culturological model of Ukraine. The poet's national-philosophical position in Ukraine and then abroad is characterized by the invariability of interpretation. For Malaniuk, the form of expression of national meaning was formed in poetry, and the deep worldview culturological model of Ukraine appeared in literary essays. The issues that arise in the process of comprehending the author's essay work, in particular the nation- al-philosophical context of his literary-critical research, are covered. Malaniuk's essays ask and seek answers to serious questions: first, what caused the fatal Ukrainian history; secondly, how to influence the genetic spiritual shortcomings of Ukrainians; third, how to strengthen faith and national identity. Emphasis is placed on the phenomenon of intellectual potential of essay texts, Malaniuk's creative personality and his role in form- ing the position of Ukrainians in emigration. It is stated that the literary essay has become a model of creative and at the same time analytical work of the author, which is based on a significant array of interpretations  of European cultural heritage. “The Book of Observations” in two volumes, Malaniuk's notebooks confirm the authentic methods of the essayist, his approaches and complex artistic interpretations. Malaniuk's essays are a deeply meaningful phenomenon that represents his legacy as an intellectual original position of focusing on the national question. His national philosophy, basically artistic, is based on the literary-theoretical concept that Malaniuk formed in his own essays, which arose on a certain margin of his life. It is concluded that the ideas expressed in his essays demonstrate the progress of the Ukrainian national idea and its active viability in em- igration. The invariability of the position, the unshakable rank of Malaniuk not only attracts public attention, but acts as a leading position in the existence of Ukrainians in exile. His essays worked and, most importantly, are now able to work as a weapon in two directions: on the one hand, aimed at the colonial (and now – postco- lonial) consciousness of mainland Ukrainians; on the other – positioning and perception of Ukraine by another spiritual environment on other continents (international branding in the world spiritual dimension).
Keywords: essay writing, national philosophy, national idea, intellectual potential, anti-colonial consciousness.

