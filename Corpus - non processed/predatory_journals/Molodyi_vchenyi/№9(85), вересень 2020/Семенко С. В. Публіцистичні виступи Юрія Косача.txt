«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-21 УДК 82-92(477-87)Косач:792



Семенко С.В.
Полтавський національний педагогічний університет
імені В.Г. Короленка

ПУБЛІЦИСТИЧНІ ВИСТУПИ ЮРІЯ КОСАЧА ПРО ЄВРОПЕЙСЬКИЙ ТЕАТР НА СТОРІНКАХ ЕМІГРАЦІЙНОЇ ПЕРІОДИКИ
Анотація. У статті висвітлюється одна з граней творчої діяльності Юрія Косача: уважного літературного критика світової драматургії. Досліджуються публіцистичні виступи Юрія Косача про особливості розви- тку європейського театру, специфіку розвитку нової модерної драми, опубліковані на сторінках емігра- ційної періодики. У розвідці акцентується увага на індивідуальній манері Косача-критика: органічному поєднанні наукового аналізу та публіцистичної пафосності у дослідженні знакових драматургічних явищ зарубіжного письменництва, енциклопедичній ерудиції, точності теоретичних дефініцій. З'ясовано окре- мі складові театрознавчої концепції публіциста; виокремлено елементи новаційних підходів Юрія Косача у висвітленні важливої світоглядної проблеми. Зроблено акцент на актуальності ідейного звучання пу- бліцистики Косача для розвитку сучасної письменницької публіцистики.
Ключові слова: Юрій Косач, європейський театр, нова драма, екзистенціалізм, еміграційна періодика.



       Постановка проблеми. Серед різнобічної громадської-політичної й культурницької діяльності Юрія Косача маловивченою залишаєть- ся його постать як театрального критика, наукові студії якого й понині можуть слугувати джерелом до розуміння розвитку європейської драматургії другої половини ХХ століття. Упродовж усієї своєї публіцистичної практики, він продовжував тради- ції свого роду в царині театральної критики, що, вбираючи публіцистичну стилістику, формувала духовні смаки й генерувала суспільно-політичні орієнтири у світлі розвитку новітніх суспільних настроїв у Європі та світі. Спільним для Олени Пчілки, Лесі Українки та Юрія Косача було й те, що вони водночас були і театральними критиками й творцями драматургії, що давало змогу глибоко проникати у творчу лабораторію зарубіжних дра- матургів, виокремлювати краще, що могло б спри-
яти оновленню національного театру.
   
Будучи автором таких популярних в емігра- ційному середовищі  драматичних  творів  як- то: «Володарка Понтиди»,  «Ворог»,  «Облога»,  Ю. Косач розумів важливість художньо доверше- ної драматургії і театру формування кожної зрі- лої європейської нації.
   Аналіз останніх досліджень і публікацій. Натепер публіцистична спадщина організатора багатьох журналістських проєктів в еміграції порівняно з його літературною діяльністю за- лишається малодослідженою. Окремі моменти публіцистичної діяльності Ю. Косача вивчалися здебільшого у зв’язку з його діяльністю у МУРІ (Ю. Шерех [12], С. Павличко [8]) і письменниць- кою творчістю (В. Агеєва [1],  С.  Романов [10], Р. Радишевський [9]), а співпрацю пресового ді- яча з окремими еміграційними виданнями до- сліджували Н. Сидоренко [11], С. Кравченко [7]. Так, Юрій Шерех, означуючи публіциста як єв-
© Семенко С.В., 2020

ропеїста, консеквентного захисника української ідеї, «непримиренного ворога большевизму», од- ним із перших піддає критиці демагогічність і ні- чим не підтверджену декларативність основних положень його публіцистичних виступів. Пізні- ше з думкою Шереха погоджується й Соломія Павличко, яка підкреслювала, що в публіцисти- ці «Косач віддає перевагу визначенню через за- перечення» [12, с. 293]. Віра Агеєва зосереджує увагу на екзистенціалізмі публіцистики Юрія Косача: «З екзистенціалістських позицій він оцінює стан української культури як кризовий, багато роздумує над проблемами переоцінки цінностей, філософської періорієнтації» [1, с. 10]. Р. Радишевський, відзначаючи, що у літератур- ній і публіцистичній діяльності відомий емігра- ційний діяч «витворив новий історичний стиль, основою якого було успішне поєднання глибокої філософської думки, базованої на всебічному науковому дослідженні історичних подій мину- лого з відчутним духом доби й мистецьким його втіленням [9, с. 43]. Сергій Романов переконує наукову спільноту, що «публіцистична сторінка діяльності Ю. Косача найяскравіше репрезенто- вана саме в еміграційний період [10, с. 41].
   Виділення невирішених раніше частин загальної проблеми. У сучасному науковому дискурсі публіцистичні виступи Юрія Микола- йовича Косача про специфіку модерного євро- пейського театру ще не були предметом спеці- ального наукового аналізу, тому актуальність пропонованої статті зумовлена, по-перше, необ- хідністю заповнити цю лакуну, по-друге, важ- ливістю окремих положень театрознавчої публі- цистики Юрія Косача для сучасного розвитку письменницької публіцистики.
   Метою наукової студії є комплексний ана- ліз театрознавчої концепції Юрія Косача крізь призму його культурологічної публіцистики, що була видрукувана на сторінках еміграційних видань («Рідне слово», «Арка», «Час», «За синім океаном»).
   Поставлена мета передбачає розв’язання та- ких завдань:
   – з’ясувати ключову проблематику театро- знавчих виступів Юрія Косача на сторінках емі- граційної періодики:
   – виокремити новаційні підходи публіциста у висвітленні знакових драматургічних явищ за- рубіжного письменництва.
   Виклад основного матеріалу дослідження. У культурологічних публікаціях еміграційного пе- ріоду Юрій Косач, суголосно ідеям своїх славних предків, дотримується концепції: духовна культу- ра формує світогляд народу і сприяє політичним та економічним перетворенням, цю тезу яскраво ілюструють й театрознавчі студії публіциста.
   У 1946 року на сторінках журналу «Рідне сло- во» Ю. Косач виступає із розлогою публікацією
«Театр таїни», в якій намагається вияснити пи- тання провідного стилю в драматургії повоєнно- го періоду. Публіцист, погоджуючись з тим, що кожна нова епоха чекає від митців новаторсько- го підходу до художнього відображення дійснос- ті, разом засуджує псевдоноваторство обивате- лів від літератури, про що й зауважує іронічно:
«Філістер розуміє, що йдеться про новий стиль. Філістер знає, що треба йти “в ногу з добою” −

розпаду атома, теорії квантів, теорії одности фі- зичного й духового тощо. Він наспіх складає фор- мули нового стилю, але надаремно − цей стиль неорганічний. Відкриття нема, залишається на- слідування, повторення, підмінювання». Косач переконує мистецьку еліту, що нова епоха, по- значена не тільки певним хаосом в суспільстві, спричиненим динамікою воєнного лихоліття, а  й новим типом людини, котра виборола в екс- тремальних умовах право на життя, право бути героєм, інтелект якої з розвитком наукових від- криттів неупинно зростає, тому сучасним драма- тургам необхідно щонайперше врахувати цю об- ставину у своїх творчості [4, с. 11].
   Визначальною рисою для драматичного твору в перцепції Юрія Косача є «трагедія для пере- життя», «трагедія як дійство душі», він упевне- ний, що «момент чарування й потрясіння» є рів- ночасно засадничою складовою для розуміння природи театру й фактором стилю, поряд з цим афектовані новації у площині тематики й про- блематики, епатажу в акторській грі й декора- ціях − є другорядним. Акцентує увагу публіцист і на такій важливій складовій театру як майстер- ності акторської гри, вміння артиста злитися во- єдино зі своїм героєм, відтворити прозріння душі свого персонажа.
   І все-таки публіцист не втримується від спо- куси дати власну дефініцію новому стилю ново- го періоду − «ірреалізм», хоча відразу наголошує на тому, що пропонований термін є невлучним   і «плоско-вузьким», але це визначення, за його суб’єктивним спостереженням, розкриває осно- вну суть театру віддзеркалювати не реальність дійсності, а реальність душі. Автор публікації, що пропонований стиль здатний створити «візіо- нерський театр дійства духу», п’єси, котрого змо- жуть «розколоти віртуальну пам’ять природного стереотипу».
   У розвідці «Театр екзистенціалізму», надруко- ваній у мурівській «Арці» в 1947 році, Косач на- магається осмислити роль філософської системи сартризму на розвиток європейської драматургії та театру. Зі знанням справи у публікації проа- налізовано інновації у драматургічній спадщині як самого Ж. П. Сартра, так і провідних фран- цузьких і німецьких драматургів. Він вважає, що
«театр екзистенціалізму замість долі висуває на головного героя душу людини, парадоксальне, роззброєне іноді своїм цинізмом вчення сартриз- му, якесь вічне “так і ні” самопожираючої діалек- тики породжує й рівновартнісні форми драма- тургії. Прості, оголені, крайньо суб’єктивістичні» [3, с. 8]. Публіцист виділяє найістотнішу стильо- ву й ідеологічну засаду екзистенціоналізму – проповідування місійності людини  щодо  світу, в котрому вона примушена екзистувати, тому, за його спостереженням, драматургія Сартра, Ка- мюса, Ануї, Сімони де Бовуар головно ставить за- вданням зобразити людину «в її нагості, віч-на- віч з потворною правдою свого загину, на який вона приричена від уродження, або, в разі пере- моги, свого утвердження [3, с. 8]. У «Театрі екзис- тенціалізму» зроблено короткий аналіз знакових п’єс П. Сартра, Камюса, Ж. Ануї, Сімони де Бовуар. Юрій Косач висновує, що «ахілловою п'ятою те- атру екзистенціялізму є те, що він, користаючи все ще, хоч і проти власної волі, з традиційної

форми драматичного твору, проштовхує зміст, що є, властиво, не мистецтвом, а філософічним метикуванням…» [3, с. 9].
   У театральній рецензії «Шовковий череви- чок» П. Клоделя. (До постави в Мюнхенському театрі) об’єктом аналізу вкотре стає власне дра- матургічна спадщина французького митця Поля Клоделя. Власне розгляду режисерської роботи та рівня акторської гри трупи Мюнхенського те- атру в рецензії відводиться значно менше місця, аніж з’ясування новаторства П. Клоделя в ца- рині європейської драматургії. Публіцист наго- лошує, що «монументально-могутня» творчість французького драматурга є предметом постійних дискусій поважних літературних критиків, яким були не прийнятні яких не вдовольняє «ідеал форми», стильова еклектика, новаторство у фор- мі композиції твору, при цьому, підкреслює ав- тор театральної рецензії, драматургія письмен- ника «відкриває можливості не лиш широким студіям в напрямку її пізнання й тлумачення, але відкриває й шляхи до пізнання духовності сучасної доби». Неважко помітити, що для Коса- ча французький драматург є зразком письмен- ника нової європейської повоєнної формації, про що свідчить піднесено-патетичний тон його ре- цензії, цілий каскад позитивно-оцінних епітетів:
«…Цей… творець… пломінний, вірний, безкомп- ромісний і фанатично відданий член своєї кон- фесійної спільноти виявив себе у своїй творчості, зокрема драматургійній, як руйнувач усіх літе- ратурних традицій, жанрів, канонів…» [6, с. 5]. Зосереджуючи увагу на п’єсі Клоделя «Шовко- вий черевичок», публіцист привертає увагу чи- тачів до тих чинників, які визначають твір як зразок європейської модерної драми, закоріненої в кращі традиції театру попередніх епох та по- множеної на художні новації Поля Клоделя у ца- рині драматургії: «Цей твір посів уже передове місце у всесвітній драматургії як чіткістю про- відної, ошляхетнюючої ідеї, так і силою нових мистецьких засобів. Це не лиш драматизований образ світу у взнеслому, палахкотіючому світлі католицизму, але й резолюція в драматичному мистецтві» [6, с. 5]. Скрупульозний аналіз п’єси
«Шовковий черевичок» дає право Косачеві за- перечити усталену сентенцію про твір як нове слово в розвитку світової драми, доводячи право- мірність своєї позиції і не відкидаючи при цьому драматургічного таланту Клоделя: «Тяжко дума- ти, щоб цей твір визначив майбутній розвиток драматургії. Радше він залишився свідченням того, якою своєрідною може стати мистецька сен- тенція доби, коли її реалізує майстер незвичай- ної своєрідности й індивідуальности, до того ж майстер, що своїм творчим корінням росте з по- передньої доби. А з другого боку, він показує, як багато в наші дні може дати мистецтву філосо- фія й ідеологія християнства, як по-новому може її розкрити мистець, озброєний умілістю свого часу, стилем своєї епохи» [6, с. 5].
   Косач, спостерігаючи процес провінцалізації та орієнтальне спрямування творчості окремих творців національного театрального дискурсу на еміграції, прагнув, щоб українська письменниць- ка еліта вивчала й опановувала секрети творчої лабораторії таких провідних творців модерної лі- тератури Західної Європи як Поль Клодель.
   
У цікавій формі «патетичного послання» збір- ного образу драматурга-маски до типового образу європейської актриси Ельвіри де Ґравальос Аль- фара на сторінках збірника «МУР» Юрій Косач висловлює свої погляди на шляхи розвитку театру у повоєнний період в Європі − такий прийом до- зволяє авторові «мандрувати» у часі, висвітлюючи своєрідність розвитку драматургії й театрального мистецтва у різні знакові для українського і євро- пейського театру періоди. На початку публікації він чітко означує культурну романтичного театру до канонічного класицистичного, зокрема, зверта- ючись до актриси він наголошує: «… ми різнимося з вами тільки смаками щодо двох основних стилів світового театру… ви схильні протегувати класи- цизм, я − романтизм» [2, с. 45].
   Публіцист толерантно доводить своїй віза-  ві, що для нього як драматурга чужі теоретичні трактати про естетичні канони мистецтва, роз- мірковування про техніку створення творів від- повідно до вимог стилю, як і чужа йому регла- ментованість класицизму, який є, на його думку мистецьким блефом, спекулятивною конструкці- єю, позбавленої таких визначальних рис літера- турного твору як пристрасть, таїна, «буревійне» новаторство, магічність слова. Косач переконує адресата свого послання: «Нехай романтизм роз- падеться на десятки напрямків формалістичного шукання – символізм, футуризм, експресіонізм, сюрреалізм – це не важливе, сутнє лиш: клімат театрального твору, клімат його проблемності, його колізій, його напруження, його ідеологічно- го змісту й психологічної ґенези, а це все, обняте відсвітом революційності зокрема, становитиме вічний і єдиновирішальний для звучання теа- трального твору романтичний круг всесвітньої драматургії» [2, с. 51].
   Стосовно ж головної специфіки драматично- го твору, то для Косача вона бачиться у бороть- бі ідей, які б сприяли оновленню театрального ритму, народженню нового стилю суголосного потребам доби та духовним запитам нації, а це, суголосно його театрознавчій концепції, не по силі класицизму з його «скам'янілістю мертвих канонів», «ув’язнюючи усяку творчу думку штам- пом «зразковості».
   В аналізованому виступі Косач найбільш роз- лого означив не тільки завдання сучасного євро- пейського театру, а й свою естетичну театрознав- чу концепцію. Говорячи про ті атрибути, котрі сприятимуть оновленню драматургії, в тому чис- лі й національної, Косач на перше місце ставить безпартійність, яка сприятиме об’єктивному ви- світленню на театральній сцені актуальних про- блем сучасності, без зайвого політичної пропа- ганди й упередженості, позаяк талановите слово драматурга мовлене з вуст не менш талановито- го актора здатне осяяти людину зсередини, під- твердити або заперечити її розуміння сучасних суспільних і культурних тенденцій у житті нації, здатне впливати на моральне здоров’я нації. Ви- значальними для повноцінної драми «атомової» доби, на глибоке переконання публіциста, є: мо- ральна відповідальність драматурга за своє сло- во, оскільки «ця соціальна функціональність, ця служба моральному законові – це істота театру»; вміння кликати глядача «до бою», бо «експлозив- ність драми відповідає експлозивності суспіль-

ства, що ніколи не перебуває в статичному стані». Конститутивною для публіциста є етнозахисна функція театру, який в умовах бездержавності   є речником нації, вихователем кращих патріо- тичних почуттів, дзеркальним відображенням боротьби української нації за становище суб'єкта історії.
   Юрій Миколайович Косач торкається й про- блеми особистості митця, який здатний витвори- ти новий стиль театру на перехресті експресіо- нізму й реалізму «театр душі, театр таїни, театр магії», не вдаючись до сліпого наслідування чи епігонства, які в повоєнний період на еміграції мали місце у творчості українських митців. Він цілком справедливо зауважує: «Можна до оду- ріння наслідувати манеру Дж. Джойса чи Ге- мінгвея, але бути водночас на сто сот миль відда- леним від їхнього генія. Але вистане однієї іскри, вистане, щоб піднесена проблема так реально знялася над хащею мово-стилю, над клубовин- ням звукових ребусів, що ці ребуси вмить стануть об'явленням. Вирішає тут щирість мистця, сила його особистості, його, скажімо, за екзистенціа- лістами, жаги свободи» [2, с. 51].
   Свій діалог-гротеск Косач традиційно для пу- бліцистичних виступів у мурівський період за- вершує оптимістичним прогнозом розвитку наці- онального театру з новим стилем, якому будуть притаманні такі атрибути як-то: посилення ро- мантичної іронії, забавляння з дійсністю, казко- вість, які помножені на вільний від політичного тиску талант драматурга витворять нове мисте- цтво театру.
   У совєтофільський період творчості Косач на сторінках журналу «За синім океаном» друкує критичну  розвідку  «Театр  Теннесі  Вілліамса», в якій позитивно оцінюючи творчу плодовитість


молодого американського драматурга, відзна- чає художню довершеність архітектоніки його п’єс,  багатство  атмосфери  творів,  майстерність у створенні характерів персонажів, у той же час публіцистові, для якого визначальним було гума- ністичне начало мистецтва, не прийнятна провід- на тема драматургії Т. Вілліамса − «звіринність людини». Наголошуючи, що «американскість» митця, хоча й визначається «лірично-натураліс- тичним стилем… і деякими художніми засобами, питоменними лише традиції американського дра- матичного мистецтва», назвати його національ- ним письменником не можна, насамперед через антигуманність його творів: «Порочність драма- тургії Вілліамса, при всій її майстерності, навіть художності, мабуть в тому, що їй недостає глибин- ної філософської підоснови, а якщо вона і є, то її елементи разюче антилюдські, а через те, звичай- но, і антисуспільні й антинаціональні» [5, с. 14].
   Висновки і перспективи Таким чином, те- атрознавчі виступи Юрія Косача в еміграційній періодиці другої половини ХХ століття свідчать про його глибоку ерудицію ґрунтовне знання розвитку світової літератури, її стильових тен- денцій, розуміння специфіки ідиостилю кожного з досліджуваних митців, вміння давати теоре- тичні дефініції складним явищам театрального мистецтва і драматургії, шукати в складних пе- рипетіях світової драматургії шляхи оновлення української літератури. Письменницька публі- цистика Юрія Миколайовича Косача є віддзер- каленням його світоглядних пошуків, тому вона така неоднорідна за своїми ідеологічними акцен- тами. Проте, переважна більшість його театроз- навчих розвідок не втратила своєї актуальності й до сьогодні, і по праву становить золоту спад- щину письменницької публіцистики України.

Список літератури:
1. Агеєва В. Між екзотизмом і традицією // Юрій Косач. Проза про життя інших: Тексти, інтерпретації, коментарі. Київ, 2003. С. 7–15.
2. Косач Ю. До доньї Ельвіри де Ґравальос Альфара, незрівняної Амарілліс у королівському театрі Ля Монтерія.
Мур. 1947. №3. С. 45–51.
3. Косач Ю. Театр екзистенціалізму. Арка.1947. № 1. С. 7–9.
4. Косач Ю. Театр таїни. Українське слово. 1946. Ч. 32. С. 6.
5. Косач Ю. Театр Теннесі Віліамса. За синім океаном. 1962. Ч. 4. С. 12–14.
6. Косач Ю. «Шовковий черевичок» П. Кльоделя. Час. 1947. Ч. 50. С. 5.
7. Кравченко С.І. Періодичні видання Польщі 20-30-их років ХХ століття у світлі суспільно-культурних про- цесів міжвоєнної доби: літературна комунікація, польсько-український діалог. Луцьк, 2009. 508 с.
8. Павличко С. Модернізм у контексті мистецького українського руху // Павличко С. Теорія літератури.   Київ, 2002. С. 277–38.
9. Радишевський Р. Юрій Косач: література як голос нації. Київ, 2018. 384 с.
10. Романов С. «Портрет митця замолоду»: штрихи до життєвого і творчого шляху Юрія Косача. Слово і час. 2009. № 12. С. 29−42.
11. Сидоренко Н. Національно-духовне самоствердження: У 3 ч. Київ, 2000. Ч. 3. 160 с.
12. Шерех Ю. Українська еміграційна література в Европі 1945–1949. Ретроспективи й перспективи // Шевельов Ю. Вибрані праці: У 2 кн. Кн. ІІ. Літературознавство. Київ, 2009. С. 633–678.
References:
1. Aheyeva, V. (2003). Mizh ekzotyzmom i tradytsiieiu [Between exoticism and tradition]. Yuriy Kosach. Proza pro zhyttia inshykh: Teksty, interpretatsii, komentari [Yuriy Kosach. Prose about lives of others: Texts, interpretations, commentaries]. Kyiv: Fakt, pp. 7–15.
2. Kosach, Y. (1947). Do doni Elviry de Gravalos Alfara, nezrivnianoi Amarillis u korolivskomu teatri Lia Monteriia [To Dona Elvira de Gravalos Alfara, the incomparable Amaryllis at the Royal Theater of La Monteria]. Wall, no. 3, pp. 45–51.
3. Kosach, Y. (1947). Teatr ekzystentsializmu [Theater of Existentialism]. Arch, no. 1, pp. 7–9.
4. Kosach, Y. (1946). Ukrainske slovo [Theater of Mystery]. Ukrainian word, no. 32, p. 6.
5. Kosach, Y. (1962). Teatr Tennesi Viliamsa [Tennessee Williams Theater]. Over the blue ocean, no. 4, pp. 12–14.
6. Kosach, Y. (1947). «Shovkovyi cherevychok» P. Klodelia [“Silk shoe” by P. Claudel]. Time, no. 50, p. 5.
7. Kravchenko, S.I. (2009). Periodychni vydannia Polshchi 20-30-ykh rokiv XX stolittia u svitli suspilno-kulturnykh protsesiv mizhvoiennoi doby: literaturna komunikatsiia, polsko-ukrainskyi dialoh [Periodicals of Poland in the

1920s and 1930s in the light of socio-cultural processes of the interwar period: literary communication, Polish- Ukrainian dialogue]. Lutsk.
8. Pavlychko, S. (2002). Modernizm u konteksti mystetskoho ukrainskoho rukhu [Modernism in the context of the Ukrainian artistic movement]. Teoriia literatury [Theory of Literature]. Kyiv, pp. 277–38.
9. Radyshevsky, R. (2018). Yurii Kosach: literatura yak holos natsii [Yuriy Kosach: literature as the voice of the nation]. Kyiv.
10. Romanov, S. (2009). «Portret myttsia zamolodu»: shtrykhy do zhyttievoho i tvorchoho shliakhu Yuriia Kosacha [“Portrait of a young artist”: touches to the life and career of Yuri Kosach]. Word and time, no. 12, pp. 29−42.
11. Sidorenko, N. (2000). Natsionalno-dukhovne samostverdzhennia: U 3 ch. [National-spiritual self-affirmation:    In 3 parts]. Kyiv, рart 3.
12. Sherekh, Y. (2009). Ukrainska emihratsiina literatura v Evropi 1945–1949. Retrospektyvy y perspektyvy [Ukrainian emigration literature in Europe 1945–1949. Retrospectives and perspectives]. Shevelov Yu. Vybrani pratsi: U 2 kn. Kn. II. Literaturoznavstvo [Shevelyov Yu. Selected works: In 2 books. Book ІІ. Literary Studies]. Kyiv, pp. 633–678.





Semenko Svitlana
Poltava National Pedagogical University named after V.G. Korolenko
PUBLICIST SPEECHES OF YURIY KOSACH ABOUT THE EUROPEAN THEATER IN THE PAGES OF EMIGRATION PERIODICALS
Summary. The purpose of the scientific study is a comprehensive analysis of theatrical concept of Yuriy Kosach through the prism of his culturological journalism, which was published in the pages of emigration journals. The study emphasizes that Yuriy Kosach's theatrical publications are a logical continuation of the theatrical critique of the Drahomanov-Kosach family, which formed the spiritual tastes of Ukrainians and generated their socio-political guidelines in light of development of the latest social sentiments in Europe and the world. The article highlights one of the facets of Yuri Kosach's journalistic activity: an attentive literary critic of world drama. Yuri Kosach's journalistic speeches on the peculiarities of the development of European theater, the specifics of the development of a new modern drama, published in the pages of emigration period- icals, are studied. The research focuses on the individual manner of Kosach-critic: the organic combination of scientific analysis and journalistic pathos in the study of significant dramatic phenomena of foreign literature, encyclopedic erudition, the accuracy of theoretical definitions. It is emphasized that the organic combination of journalistic talent and original creative practice in the field of drama made it possible to immerse deeply into the creative laboratory of foreign playwrights, to highlight the best that could contribute to the renewal of the Ukrainian theater. Some components of the theatrical concept of the publicist are clarified; elements of Yuriy Kosach's innovative approaches in covering an important worldview problem are highlighted. The article focuses on the publicist's theoretical reflections on the leading style in European drama of the postwar period and the secrets of the creative laboratory of the leading creators of modern drama in Western Europe in the second half of the twentieth century. The author of the article notes that the literary journalism of Yuri Kosach on the development of world drama is a reflection of his worldview, explains the heterogeneity of its ideological accents. Emphasis is placed on the relevance of the ideological sound of Kosach's journalism for the develop- ment of modern literary journalism.
Keywords: Yuriy Kosach, European theater, new drama, existentialism, emigration periodicals.