«Молодий вчений» • № 9 (85) • вересень, 2020 р.
DOI: https://doi.org/10.32839/2304-5809/2020-9-85-12 УДК 811.133.1`255.4:821.133.1Фло7Пан



Корпусова Т.С.

Чернівецький національний університет імені Юрія Федьковича
ПРОБЛЕМА РЕТРАНСЛЯЦІЇ ТВОРІВ СВІТОВОЇ КЛАСИКИ
(НА МАТЕРІАЛІ УКРАЇНСЬКИХ ПЕРЕКЛАДІВ РОМАНУ Ґ. ФЛОБЕРА «ПАНІ БОВАРІ»)
Анотація. 2021 рік є ювілейним роком для Ґ.Флобера, 12 грудня двохсоту річницю з дня народження письменника відзначатимуть низкою заходів у різних країнах. Все це засвідчує актуальність цього до- слідження, яке вписується в загальні тенденції наукового інтересу європейських дослідників до сучас- ної рецепції творчості видатного класика французької літератури. До того ж поява у 2018 році україн- ської ретрансляції перекладу роману Ґ. Флобера «Пані Боварі» вкотре підіймає питання доцільності оновлення вже наявних перекладів творів класиків світової літератури в той час, коли існує канонічний переклад роману (М.Лукаша). Таким чином, мета нашого дослідження – з’ясувати поетико-естетичні чинники оновлення рецепції творів світової класики, перекладацькі мотивації та видавничі стратегії    їх новітніх ретрансляцій на матеріалі українських перекладів роману Ґ. Флобера «Пані Боварі». Об'єкт дослідження – перекладознавчий концепт множинності перекладу, а предмет дослідження – поетико- естетичні й етичні мотивації та видавничі стратегії ретрансляції класичного художнього твору, який   ми розглянули на прикладі трьох українських перекладів французького роману «Пані Боварі» Ґюстава Флобера. Зокрема, першоперекладу О. Бублик-Гордон (1930), канонічного перекладу М. Лукаш (1955) та відносно нової ретрансляції Ю. Максимейко (2018). Для їх аналізу у нашому дослідженні ми засто- сували комплексну методику дослідження множинності перекладів. Методика полягає у використанні порівняльно-історичного, герменевтичного, культурно-історичного та компаративного методів. Науко-  ва новизна одержаних результатів міститься в тому, що усі три українські переклади порівнюються вперше та зіставляються з оригіналом, уривки тексту аналізуються з точки зору стилістики та лекси-  ки, адекватності перекладу та культурної компетенції перекладачів. Вивчення історії та особливостей функціонування перекладів роману «Пані Боварі» українською мовою не втрачає своєї актуальності. Адже, окрім суто перекладознавчої проблеми оновлення класичних перекладів, процес появи ретран- сляцій в Україні тісно пов'язаний з діяльністю видавничої сфери, яка формує попит на ринку. Отже, дослідження цього питання покликане сприяти осмисленню передумов і причин виникнення кожного наступного перекладу цього художнього твору.
Ключові слова: Флобер, Лукаш, «Пані Боварі», множинність перекладу, рецепція, ретрансляція.


© Корпусова Т.С., 2020

   Постановка проблеми.  Вивчення  історії та особливостей функціонування перекладів роману «Пані Боварі» українською мовою не втрачає своєї актуальності. Окрім суто перекла- дознавчої проблеми оновлення класичних пе- рекладів, процес появи ретрансляцій в Україні тісно пов'язаний з діяльністю видавничої сфери, яка формує попит на ринку. Отже, дослідження цього питання покликане сприяти осмисленню передумов і причин виникнення кожного на- ступного перекладу цього художнього твору.
   Аналіз останніх джерел і публікацій. Теоретико-методологічною основою нашої роз- відки  послужили  праці  як  вітчизняних,  так   і закордонних вчених. Ці праці присвячені окремим аспектам методології перекладу, так- тикам та стратегіям перекладу, діяльності пе- рекладачів, життю та творчості Ґ. Флобера. Зо- крема, багато досліджень цих питань у роботах В. Державина, В. Доскоч, Г. Драненко, О. Ребрія, А. Павлюка, О. Кальниченко, М. Лозинського, Е. Гончаренко. Ми спиралися також на дослі- дження іноземних науковців, зокрема роботи французьких дослідників: П. Дусе, І. Шеврель, Т. Свобода, М. Сендецький, М. Бєнчик, А. Боде- гард, Е. Монті, П. Шнайдер, Ф. Шляйєрммахер, Л. Венуті, Д. Волл та інших.
   Виділення не вирішених раніше частин загальної проблеми. Новизна та актуальність цього дослідження зумовлена передусім тим, що ця тема мало висвітлена в науковій літературі, зокрема недостатньо висвітлений доробок пере- кладачки першого українського перекладу «Пані Боварі» (1930) О. Бублик-Гордон, а також відсут- ність перекладознавчих досліджень осучаснено- го перекладу «Пані Боварі» (2018), виконаного перекладачкою Ю. Максимейко, оскільки пере- клад є відносно молодий і через це ще мало до- сліджений, а тому потребує додаткового аналізу.
   Мета  статті.  Головною  метою  цієї  статті   є з’ясування перекладацьких мотивацій та ви- давничих стратегій оновлення перекладів кла- сичних творів на прикладі рецепції перекладів роману Ґ. Флобера «Пані Боварі» в Україні, а та- кож осмислення внеску усіх трьох перекладачів роману у світову літературу. Саме тому ставимо завдання у цій статті окреслити поетико-естетич- ні й етичні мотивації, а також видавничі страте- гії появи українських перекладів флоберівського роману та окреслити історію їх виникнення.
   Виклад основного матеріалу. Матеріал на- шого дослідження склали текст оригіналу рома- ну Ґ. Флобера, а також тексти трьох українських перекладів  «Пані   Боварі»:   першоперекладу О. Бублик-Гордон (1930), канонічного перекладу М. Лукаш (1955) та ретрансляції Ю. Максимейко (2018). Для реалізації нашої мети ми використа- ли соціокритичний метод для аналізу перекладів з точки зору цільової аудиторії та цілей видав- ців, перекладознавчий метод для дослідження проблеми адекватності та еквівалентності пере- кладу, а також для виокремлення перекладаць- ких трансформацій та стратегій. Зіставний ме- тод прислужився нам для порівняння вихідного тексту (ВТ) з цільовим текстом 1 (ЦТ1), цільовим текстом 2 (ЦТ2) та з цільовим текстом 3 (ЦТ3);   а дедуктивний – для окреслення особливостей українських перекладів творів Ґюстава Флобера

кінця ХІХ та початку XX ст. Отже, в дослідженні застосована комплексна методика дослідження множинності перекладів як явища герменев- тики, міжнародного перекладознавства, літе- ратури, історії та культури. Методика полягає   у використанні порівняльно-історичного, гер- меневтичного, культурно-історичного та ком- паративного методів. Порівняльно-історичний метод з елементами культурно-історичного до- зволив проаналізувати еволюцію множинності перекладів в цілому, та зокрема взаємодії літе- ратури та перекладознавства, а також виявити особливості множинності перекладів, які є при- таманними новітній французькій літературі. Герменевтичний метод сприяв комплексному аналізу та тлумаченню літературних кореляцій у вибраних перекладах роману Ґ. Флобера «Пані Боварі». Також присутньою є техніка аналітич- ного читання, яка дозволяє виявити імпліцитні референції між текстами усіх трьох перекладів та тексту-оригіналу.
   Наукова	новизна	одержаних	результатів міститься в тому, що  вперше порівнюються  усі три  українські  переклади  (сучасний 2018  року) та зіставляються з оригіналом, уривки аналізують- ся з точки зору стилістики та лексики, адекватності перекладу та культурної компетенції переклада- чів. А також вперше досліджується традуктивна позиція авторки нового перекладу Ю. Максимейко. Як зазначає Г. Драненко у 2015 р., україно- мовна традуктивна серія перекладів «Пані Бова- рі» містить парадокс, адже «в ній ретрансляція хронологічно передує першоперекладу(!)». Ре- трансляція з російської мови О. Бублик-Гордон (1930) відіграє роль перекладу-введення фран- цузького твору в лінгвокультуру українців, тоді як першопереклад М. Лукаша (1955), який вий- шов друком рівно через 25 років, не лише стає зразковим, а одразу посідає місце канонічного перекладу, який перевидається близько шес- тидесяти років, тоді як попередній варіант, як пробний, анулюється» [1]. Варто зазначити, що
«якщо переклади з мови-посередника вважали- ся в кінці 1920-их років за не дуже прийнятні, то відтоді на тривалий час переклад з мови-по- середника (виключно російської) стає звичним» [3]. Та чи може це бути поясненням того, що пе- рекладачка О. Бублик-Гордон, яка знала фран- цузьку мову, обрала саме російський перекладу для свого україномовного варіанту?
   А літературна критикиня Єлизавета Старин- кевич зазначала, що і чіткого і всіма визнаного перекладацького методу, як такого на той час не існувало: «Практика художнього перекладу по- казує, що питання про вплив особистості пере- кладача, на властивість перекладу ще взагалі не вирішено…» [3]. І хоча переклад О. Бублик- Гордон швидко втратив свою актуальність і все частіше читач звертається до «канонічного» пе- рекладу М. Лукаша, відомі літературні критики того часу такі, як Є. Старинкевич та В. Державин високо оцінили її переклад та намагання адек- ватно передати оригінал українському читачеві. Отже, в Україні до 2018 року не було зацікав- леності видавців у перевиданні та осучасненні пе- рекладу французького письменника (можливо за відсутності соціального чинника) на відміну від Польщі, або ж англійськомовних чи німецькомов-



них варіантів перекладу, де така зацікавленість чітко простежується. Проаналізувавши усі три переклади можемо зробити висновок, що істотні розходження мовного характеру спостерігають- ся лише у старих перекладах О. Бублик-Гордон (1930 р.) та М. Лукаша (1955 р.) і цьому логічне пояснення – «старіння мови перекладу» і це є од- нією з причин появи нового перекладу 2018 року. Дослідниця перекладачів Ґ.Флобера Г. Драненко зокрема зазначає: «Лукаша критикують за занад- то часте використання рідкісних слів, архаїзмів, регіонального лексикону, а також він має труд- нощі із тим, щоб публікувати свої переклади» [2]. Як згадує редактор журналу «Всесвіт» Олег Ми- китенко: «Не всі в літературному світі сприймали перекладацький стиль Миколи Лукаша, його орі- єнтацію на глибини української народної мови, максимальне багатство лексичних і фразеологіч- них зворотів» [5]. Філігранність та оригінальність перекладів М. Лукаша протестувала проти «пере- кладацького жаргону» радянських перекладачів:
«Навіть не стільки шкодять  живцем  перенесе- ні слова і звороти, а те що мова бідна, пісна, не жива, а мертва. Коли жива мова, справді худож- ня, вона відчувається, як дійсно жива, вона справ- ляє враження живого організму – є і твердий кіс- тяк, і м`язи, і кров тече, і нерви тонкі і чутливі, а тут, в жаргоні, нічого немає, хоча одягається вона у форму живого організму, але виходить з неї опу- дало, щось мертве» [4].
   Ю. Максимейко осучаснила текст та прибрала з нього застарілі слова, архаїзми, полонізми, а та- кож французькі слова, які попередні перекладачі залишали навмисне, як данину тогочасній моді на французькі слова у мові, як російській, так і, певно, як відгомін цього явища, й в українській, діалоги залишила майже без змін, оскільки вони, на її думку, осучаснення не потребували, додала багато пояснень. Ю. Максимейко переконана, що сьогодні текст Миколи Лукаша може стати заскладним для сприйняття сучасним читачем:
«Власне, потребу нового перекладу сформулюва- ла не я, а видавництво “Книголав”, але я повніс- тю згодна з ними, в тому, що класика має говори- ти сучасною мовою, не в сенсі сучасним сленгом, а в сенсі тою мовою, якою люди говорять зараз. Переді мною стояло завдання зробити сучасний  і читабельний переклад класичного твору. Такий переклад, який люди могли б читати, не відрива- ючись від перекладу щохвилини, аби перевірити щось в енциклопедії або прочитати примітки».
Сучасна   ретрансляція   роману   Ґ.   Флобера
«Пані Боварі» має чималий рецептивний потен- ціал. Адже проєкт «Золота полиця» видавництва
«Книголав» має не лише просвітницьку  ціль,  а й благодійну – це допомога бібліотекам України в осучасненні бібліотечного фонду шляхом купів- лі, або ж отримання у подарунок річної підписки на осучаснену класичну літературу. Одна з авто-

рок проєкту «Золота полиця» С. Павелецька впев- нена, що класику потрібно перевидавати: «У ба- гатьох невеличких містах і селах бібліотека – це єдина можливість  для  зустрічі  з  літературою. У бізнесі попит народжує пропозицію, але з книж- ками так не працює: це складний продукт, на який вам треба витратити багато свого ресурсу. І, якщо ми хочемо, щоб українці почали читати, нам треба насичувати ринок якісною літературою» [7]. Сьогоднішні видавці дуже добре орієнтують-
ся на читачів, значну увагу приділяють не лише вибору твору, а й його «зовнішньому вигляду»: палітурка, анотація, реклама, піар, у тому числі й «чорний». Перекладачка з Туреччини Кехназ Тахір Гюрчаглар пояснює, що інтерес до класики у читачів сьогодні, як і багато років тому, дик- тують видавництва: «Ретрансляція канонічної літератури є звичайною практикою видавництв, яких приваблює престиж та гарантовані прода- жі, асоційовані зі світовою класикою» [6]. А при- чини повторних перекладів також досліджували Енріко Монті та Пітер Шнайдер. На їх думку окрім, як осучаснити мову твору для кращої ре- цепції, повторний переклад це ще гарний спосіб для маловідомого перекладача, або ж перекла- дача-початківця заявити про себе: «Робота тих перекладачів, які роблять нові переклади буде полегшена вже існуючими перекладами, ще одна причина – це престиж перекладача, який став новим голосом канонічного перекладу – а це, як відомо, перспектива «засвітитися»» [8].
   Висновки і пропозиції. Це дослідження до- водить, що будь-який переклад класики з часом може втратити комунікативну ланку між пере- кладачем та читачем через мовні зміни, втім, ні- коли не втрачає своє актуальності. А практичне значення роботи полягає у використанні комп- лексної методики дослідження множинності пе- рекладів літературних творів, а також перекла- дацьких засобів. Результати нашого дослідження можуть бути використані у загальних лекційних курсах з перекладознавства та історії світової лі- тератури (новітньої французької літератури так і європейської літератури від початку 19 століття до наших днів), а також при розробці спецкурсів, присвячених сучасній французькій літературі та перекладознавству; спецкурсу «Перекладоз- навство у системі філологічних та філософсько- психологічних дисциплін, основні категорії перекладознавства», «Прикладні аспекти пере- кладознавства», «Художній переклад», лекцій, присвячених множинності перекладів, творчості Ґ. Флобера. Окрім того, теоретичний матеріал першого розділу може бути використаний у якос- ті матеріалу у курсах лекцій «Актуальні про- блеми літературознавства/перекладознавства», а також «Методологія літературознавчих/пере- кладознавчих досліджень» та «Історія літерату- рознавчих/перекладознавчих досліджень».

Список літератури:
1. Драненко Г. Mножинність перекладів та ітеративність перекладу: ретрансляції роману Ґ. Флобера «Пані Боварі». Вісник Харківського національного університету імені В.Н. Каразіна. Філологічні науки. Серія
«Іноземна філологія. Методика викладання іноземних мов». Харків : Харківський національний універси- тет імені В.Н. Каразіна, 2015. Вип. 81. C. 256–272.
2. Драненко Г. Les modalités de consécration d’un traducteur. Un cas exemplaire : les traductions des œuvres de Gustave Flaubert en URSS. Вісник Львівського університету. Серія «Іноземні мови». Львів : Львівський на- ціональний університет імені Івана Франка, 2016. Вип. 24. Ч. 1. C. 57–67.

3. Кальниченко О.А., Полякова Ю.Ю. Українська перекладознавча думка 1920-х – початку 1930-х років. Хрес- томатія Вибраних праць з перекладознавства до курсу «Історія перекладу» для студентів, що навчаються за спеціальністю «Переклад» / укладачі Л. Черноватий, В. Карабан. Вінниця : Нова Книга, 2011. 504 c.
4. Лукаш М. Прогресивна західноєвропейська література в перекладах на українську мову. Микола Лукаш. Протей / редкол. О. Кальниченко (гол.) та ін. Вип. 2. Харків : НУА, 2009. С. 560–605.
5. Осипчук Н. Українська мова Гете і Боккаччо: за відкриту підтримку Івана Дзюби перекладача Миколу Лукаша позбавили засобів до існування. URL: https://www.umoloda.kiev.ua/number/3542/164/140928/ (дата звернення: 25.06.2020).
6. Ребрій О.В. Сучасні концепції творчості у перекладі : [монографія]. Харків : ХНУ імені В.Н. Каразіна, 2012. 376 с.
7. Золота полиця: українське видавництво #книголав випускає серію класичної літератури. L’Officiel. 2018. URL: https://officiel-online.com/news?id=10075 (дата звернення: 25.06.2020).
8. Monti E. La retraduction, un état des lieux. Autour de la retraduction. Perspectives littéraires européennes /
E. Monti, P. Schnyder. Paris : Orizons, 2011. P. 9–25.
References:
1. Dranenko, G. (2015). Mnozhynnist perekladiv ta iteratyvnist perekladu: retransliatsii romanu G. Flobera «Pani Bovari» [The multiplicity of translations and the iterative process of translation: the retranslations of G. Flaubert “Madame Bovary” novel]. V.N. Karazin Kharkiv National University Journal. Philology sciences. “Foreign philology. Foreign languages teaching methodology” series. Kharkiv: V.N. Karazin Kharkiv National University, issue 81, pp. 256–272.
2. Dranenko, G. (2016). Les modalités de consécration d’un traducteur. Un cas exemplaire: les traductions des œuvres de Gustave Flaubert en URSS. Lviv University Journal. “Foreign languages” series. Lviv: Ivan Franko Lviv National University, issue 24, part 1, pp. 57–67.
3. Kalnychenko, O.A., & Poliakova, Yu.Yu. (2011). Ukrainska perekladoznavcha dumka 1920-Kh – pochatku 1930- Kh rokiv. Khrestomatiia vybranykh prats z perekladoznavstva do kursu «Istoriia Perekladu» dlia studentiv shcho navchaiutsia za spetsialnistiu «Pereklad» [Ukrainian translational opinion of 1920s – beginning of 1930s. The anthology of selected works on translational sciences еto the course “The history of translation” for the students of the speciality “Translation”] (eds. L. Chernovatyi, V. Karaban). Vinnytsia: Nova Knyga.
4. Lukash, M. (2009). Prohresyvna zakhidnoievropeiska literatura v perekladakh na ukrainsku movu. Mykola Lukash. Protei [The progressive Western European literature in Ukrainian translations. Mykola Lukash. Protei] (eds. O. Kalnychenko et al.), issue 2. Kharkiv: NUA, pp. 560–605.
5. Osypchuk, N. (2019). Ukrainska mova Hete i Bokkachcho: za vidkrytu pidtrymku Ivana Dziuby perekladacha Mykolu Lukasha pozbavyly zasobiv do isnuvannia [Ukrainian language of Goethe and Boccaccio: the translator Mykola Lukash was deprived of livelihoods for Ivan Dzyuba’s explicit support]. Ukraina moloda (electronic journal), issue 138. Available at: https://www.umoloda.kiev.ua/number/3542/164/140928/ (accessed 25 June 2020).
6. Rebrii, O.V. (2012). Suchasni kontseptsii tvorchosti u perekladi: monohrafiia [The modern concepts of creativity in translation: monograph]. Kharkiv: V.N. Karazin Kharkiv National University.
7. Zolota polytsia: ukrainske vydavnytstvo #knyholav vypuskaie seriiu klasychnoi literatury [The golden shelf: the Ukrainian publishing #knyholav is issuing classical literature series]. (2018, 09 February). L’Officiel. Available at: https://officiel-online.com/news?id=10075 (accessed 25 June 2020).
8. Monti E. La retraduction, un état des lieux. Autour de la retraduction. Perspectives littéraires européennes /
E. Monti, P. Schnyder. Paris: Orizons, 2011. P. 9–25.




Korpusova Tetyana
Yuriy Fedkovych Chernivtsi National University
THE PROBLEM OF RETRANSLATION OF THE WORLD CLASSICAL WRITINGS (ON THE BASIS OF THE UKRAINIAN TRANSLATIONS
OF THE FLAUBERT’S NOVEL «MADAME BOVARY»)
Summary. 2021 is an anniversary year for G. Flaubert, the 12 of December, the two-hundredth anni- versary from the birthday of the writer will be celebrated with a set of activities in different countries.     All this bears the evidence of the relevancy of the study that is aligned with the general tendencies of the scientific academic interest of the European researchers to the modern comprehension of the eminent writ- er. Furthermore, the appearance of the Ukrainian retranslation of the G. Flaubert’s novel «Madame Bova- ry» translation arises the issue of the update reasonability of the existing translations of the works of the world literature at a time when the canonical translation of the novel exists (M. Lukash). Thus, our study aims to find out the poetical aesthetic factors of the world classics literature works, translational motiva- tion, and publishing strategies of  their innovational retranslations based on  the  Ukrainian translations  of G. Flaubert’s novel «Madame Bovary». The object of the study is a linguistic concept of the translation multiplicity and the subject is the poetical aesthetic and ethical motivations and publishing strategies of innovational retranslations of the classical literature work, that we studied based on the three Ukrainian translations of the French novel «Madame Bovary» by Gustav Flaubert. Specifically, it is the first transla- tion of O. Bublyk-Gordon (1930), M.Lukash’s canonical translation (1955) and relatively new retranslation of Y. Maksymejko (2018). In our study we applied the complex methodology of the translation multiplicity research. The methodology is based on the application of the comparative-historical, hermeneutic, cul- ture-historical, and comparative methods. The scientific novelty of the acquired results is that all three Ukrainian translations have been compared for the first time and contrasted with the original text; the extracts from the text are analyzed from the standpoint of stylistics and lexis, the appropriateness of the translation, and cultural competency of the translators. The study of the history and peculiarities of the
«Madame Bovary» novel functioning in  Ukrainian does not  lose its  relevance. Since, except for  the trans-
lational problematics of the innovation of the classical translations, the process of the appearance of the retranslations in Ukraine is tightly connected with the editorial activity that forms the market demand. Thus, the study of that issue is aimed to facilitate the understanding of the preconditions and reasons for the appearance of every next translation of that literary work.
Keywords: Flaubert, Lukash, «Madame Bovary», translation multiplicity, comprehension, retranslation.

