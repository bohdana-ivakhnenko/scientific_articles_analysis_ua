«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-9 УДК 82.09-92Трофименко



Зелік О.А.
Полтавський національний педагогічний університет
імені В.Г. Короленка

У СТИЛІ ГОНЗО: ЛІТЕРАТУРНІ ОГЛЯДИ ТЕТЯНИ ТРОФИМЕНКО
Анотація. У запропонованій студії зроблено спробу проаналізувати гонзо-критику у контексті сучасного українського літературного процесу. Аналіз оглядів Тетяни Трофименко здійснено на стильовому і жан- ровому рівнях з урахуванням проблемно-тематичних контекстів, особливостей презентації художніх тво- рів, композиційних особливостей. Докладніше проаналізовано стильові особливості гонзо-критики. Увага зосереджується на особливостях презентації текстів художньої літератури через іронічний, суб’єктивний погляд критика. Встановлено, що означений стиль літературної критики проявляється в емоційних ви- словлюваннях, використанні іронії, сарказму, критик пропонує несподіваний погляд на літературний твір, епатує і провокує аудиторію.
Ключові слова: огляд, критика, гонзо, література, суб’єктивний погляд, іронія.


Постановка проблеми. Сучасний статус літературної критики, її роль і функції
у літературному процесі і культурно-мистець- кому житті  суспільства  постійно  перебувають  у центрі досліджень і дискусій. Зміна естетичних орієнтацій в українському літературному проце- сі посутньо вплинула на роль і статус літератур- ної критики. Літературна критика в нинішній культурно-історичній ситуації набуває нових ес- тетичних, комунікативних особливостей і потре- бує сучасного аналізу і потрактування.
   Ярослав Поліщук відзначає: «Теперішня кри- тика, утративши апріорний авторитет експер- та, шукає нових засобів для оцінювання творів  й адекватного спілкування з читачем. Критик опинився перед необхідністю вироблення нової мови, нової термінології для опису актуальних літературних текстів» [7, с. 5]. Авторська рецеп- ція та інтерпретаційна методологія впливає на формування індивідуального авторського стилю критика, його впізнаваності і запитаності в медіа і літературному середовищах.
   
Тетяна Трофименко – літературознавиця, критикиня, культурна менеджерка, лекторка, учасниця різноманітних літературно-мистець- ких заходів. Вона викладала в університетах Харкова і Львова, працювала в Харківському літературному музеї. У різний час співпрацю- вала із журналом «ШО», сайтами «Новинарня»,
«МедіаПорт», «ZAXID.NET», «ЛітАкцент» та ін.. Вона – одна із засновниць премії «Золотий хрін» за найгірший опис сексу в сучасній українській літературі, член журі премії «ЛітАкцент року», входить до числа експертів, які визначають ан- типремію «Золота булька».
   Огляди і рецензії Тетяни Трофименко – часто провокативні і епатажні. Літературознавця свідо- мо відійшла від академічного літературознавства, бо відчувала, що воно не має впливу на читацькі звички широкої аудиторії. Критичні тексти автор- ки представляють яскравий суб’єктивний погляд, власну позицію, часто іронічну. Сама літерату- рознавиця  означує свій стиль як  гонзо-критика
«дуже суб’єктивна, часом трешова,  саркастична.
© Зелік О.А., 2020

Така собі “без даху”» [4]. Літературна гонзо-кри- тики в сучасному українському медіапросторі по- требує аналізу і вивчення.
   Аналіз останніх досліджень і публікацій. Гонзо-журналістика перебуває у полі наукових зацікавлень українських та зарубіжних медіадос- лідників. Частіше увага науковців зосереджена навколо репортажистики, публіцистики, автор- ських колонок, тревелогів, блогосфери (Лілія Шу- тяк, Лесь Белей, Наталка Малетич, Ганна Про- тасова). Рецензії, театральні і літературні огляди в стилі гонзо означуються в наукових працях, проте вказані жанри до сьогодні не достатньо ви- вчені вітчизняною наукою. Літературно-критич- ні виступи Тетяни  Трофименко  обговорюються у літературному середовищі, проте окремих дослі- джень, присвячених критичним виступам автор- ки, до сьогодні немає. Загальний аналіз стильової манери Тетяни Трофименко пропонує Софія Оль- жин у рецензії для часопису «Критика» на книж- ку «#Окололітературне: усе що ви хотіли знати про сучасну українську літературу».
   Виділення не вирішених раніше частин загальної проблеми. Сучасна українська літе- ратурна гонзо-критика потребує системного до- слідження як явище літературного процесу, і як індивідуальна творча практика.
   Мета статті – вивчати сучасні тенденцій розвитку літературної критики, проаналізувати ознаки стилю гонзо в літературних оглядах Те- тяни Трофименко.
   Виклад основного матеріалу. «Гонзо – це певна, самостійна течія сучасної журналістики, відмінною особливістю якої є наявність власних переживань і висновків журналіста в  тексті»  [5, с. 139].  Таке  потрактування  ми  знаходимо в книзі «Нова журналістика і антологія нової журналістики». Очевидно, що розуміння і під- ходи до потрактування гонзо-журналістики за- знавали змін під впливом творчої практики журналістів. Сьогодні ключовими означенням для потрактування гонзо для нас є те, що це суб’єктивні матеріали про ту чи іншу подію – по- літичну, суспільну, культурну.
   Вікіпедія пропонує таке визначення: «Гонзо- журналістика (англ. Gonzo – божевільний, наві- жений) – напрямок у журналістиці, характерний суб'єктивним, агресивним стилем оповіді з вико- ристанням ненормативної лексики, сарказму, перебільшення. Ведеться від першої особи» [2].
   Гонзо – це особливий вид критики, де домінує суб’єктивний погляд на літературу. Головними стають враження та емоції критика, цей стиль не має чітко регламентованих норм, а головно зале- жить від особистості автора, його сприйняття і ро- зуміння художнього твору, бачення тексту у кон- тексті літературного процесу, творчості автора, вмінні яскраво і переконливо представляти свою позицію. Критик веде діалог з читачем, обміню- ється з ним думками, судженнями і оцінками.
   Як відзначають дослідники, головна особли- вість гонзо-тексту – емоційність. Це проявляєть- ся в емоційних висловлюваннях, використанні іронії, сарказму, критик пропонує несподіваний погляд на речі, епатує і провокує аудиторію. Гонзо-критика пропонує дуже  персоніфікова-  ні переживання і висновки, автор використовує емоціно-забарвлену лексику, доступну подачу

інформації, вільний і незалежний погляд на лі- тературний твір. Гонзо-критик має на меті сфор- мувати у читачі певні естетичні уявлення про лі- тературні твори, формувати в аудиторії навички самостійно оцінювати мистецькі твори. Тетяна Трофименко нагадує, що критика – поліадресат- на, адже орієнтована не лише на читача, а й на самих письменників: «У сучасного українського письменника планка байдужості дуже високо стоїть. Навіть якщо докласти зусиль для того, щоб критикувати. Ці старання просто розбива- ються об цей позолочений постамент високого статусу українського письменника. Тому дово- диться переходити на гонзо-критику чи навіть за межі шляхетного дискурсу для того, щоб достука- тися до письменника чи іншого діяча культури. Аби він відчув, що не тільки в режимі поклонін- ня відбувається оцінювання його творчості» [8].
   Критика у стилі гонзо бере свій початк із бло- госвери. Тетяна Трофименко також відзначає, що перші її рецензії з’явилися в живому журналі:
«Коли я написала кілька своїх перших відгуків на книжки сучасної української літератури у живо- му журналі, вони були значно більш різкими, ніж я можу дозволити собі тепер. Це були відгуки, так би мовити, “для внутрішнього користування”, для френдів із Livejournal» [1]. Системна робота кри- тикині почалася із щотижневих нотаток для га- зети «MediaPost». Тетяна Трофименко прагне пе- реконати аудиторію, що літературознавство – це весело, цікаво й навіть небезпечно. Літературна критика має бути жива і жвава, не оглядатися на персоналії, не орієнтуватися на можливі наслід- ки, не вплутуватися  в складну систему дружби з усіма гравцями літературного процесу й ділових стосунків із видавництвами. Критик має вільно говорити про свої враження від тексту.
   Коли Тетяна Трофименко розпочала співп- рацю із сайтом «Новинарня», то огляди 5 кни- жок для цього видання задумувалося як стьоб. Сама критикиня у характерний іронічний спосіб і підказує, чому обрала саме цей жанр: «Найпо- пулярнішим же вибором некритичного критика є огляд – жанр, котрий дозволяє і про друга- письменника згадати, і в суперечку не встряг- нути. “5 найкращих книжок про підлітковий секс”, “6 книжок для читання на пляжі”, “10 го- ловних світових бестселерів” – огляди з такими назвами користуються незмінною популярністю, адже чим іще пояснити те, що ними рясніють усі шпальти мас-медіа?» [10].
   Для огляду характерні персоніфікована точ- ка зору, особистісний початок, фактологічність, аргументована позиція автора. В огляді оповідь політематична, адже спрямована на висвітлення різноманітних фактів, зазвичай об’єднаних ав- торською думкою. Багатотемність призводить до того, що композиція тексту набуває «ланцюгово- епізодичного» характеру: думка автора рухаєть- ся від опису та аналізу одного епізоду до іншого [3, с. 177]. Але кожен епізод розглядається не ізо- льовано, а як елемент цілого. Автор мистецького огляду демонструє читачеві аналітичну роботу, спрямовану на пізнання, розуміння, інтерпрета- цію, оцінку літературного твору. Тому зазвичай аналізований жанр не лише представляє мис- тецьке життя, а й зважає на запити суспільства щодо мистецтва. Тетяна Трофименко зауважує,

що читачі не завжди розпізнають іронію у її тек- стах. Проте навіть заголовки часто підказують,  у якій тональності написані огляди: «5 книжок ароматного літа: маніяк і панночка, ветеран проти Мутіна, українки в Парижі, Чех не в Чер- касах, треш в Індії», «5 книжок про минувшину: “Клавка” Гримич, труп від Потаніної, нічний ре- портер Винничука, відьма Кокотюхи, прокляті гетьмани Єшкілєва», «5 книжок #підфорум, або торжество наїву: гонитви уві сні, боротьба з гриб- ницею, шляхетні найманки, бездоганний Стус   і Бандера в космосі» і т.п.
   Одним із найбільш провокативних і широко обговорюваних текстів став «Паноптикум сучас- ної української літератури: класики, сучасники та інші гравці в бісер», написаний для «Україн- ської правди. Життя». Сама авторка скромно на- зиває його «дещо епатажним». Уже саме означен- ня паноптикум пропонує варіації у різночитанні або тлумаченні. Так, за словником іншомовних слів: «пано́птикум (від пан... і грец. όπτικός – зо- ровий) виставка (музей) воскових фігур або ін- ших незвичайних експонатів» [11]. Слово паноп- тикум буквально перекладається з грецької як
«простір, у якому видно все». Зараз воно частіше використовується у переносному значенні – так говорять, коли описують зборище уродів або як синонім кунсткамери. Інша традиція панопти- куму пов’язана з проєктом ідеальної в’язниці [6]. Зауважимо, що кожен із варіантів розкодову- вання пропонованого заголовка пропонує і свій варіант прочитання рецепції. Рубрикація у тек- сті  теж  побудована  на  використанні іронічних


контекстів: «Сивочолий метр», «Живий класик»,
«Труженик пера», «Золотий хлопчик (дівчинка) сучукрліту», «La femme fatale», «Матуся Казкар- ка», «Некритичний критик».
   Зауважимо, що не всі огляди Тетяни Трофи- менко написані іронічно. Авторка не прагне роз- важати публіку критикою заради критики. «Під час роботи виявилося – якщо книжка не викликає в мене бажання її затролити, то я цього робити й не буду. Тому й не всі ці огляди стьобні» [9]. Але критикиня відверто зізнається читачам: «Отри- мую більше задоволення, коли пишу іронічно» [9].
   Гонзо-критика зрозуміла і виправдана лише у контексті. Авторка нарікає, що, наприклад, чи- тачі не завжди розпізнають її натяки, впізнають типізованих персонажів. Тому такі огляди мож- на сприймати і як літературознавчий практи- кум, і як гімнастику для розуму.
   Висновки і пропозиції. Проаналізувавши літературні огляди Тетяни Трофименко, написа- ні у стилі гонзо, простежуємо притаманні їм ха- рактерні особливості: суб’єктивність думки, оцін- ка через призму авторського смаку і розуміння літературних явищ; експресивність та емоцій- ність; чесність із читачем; використання емоцій- но-забарвленої лексики; значне використання різноманітних художніх засобів, іронії, а подеко- ли і сарказму; парадоксальність і каламбурність. Гонзо як стильовий прийом не набув широко-
го використання в літературній критиці. Гонзо- критика потребує системного дослідження сти- льових особливостей, виражальних засобів, ролі гумору і сатири у структурі тексту.

Список літератури:
1. «Бракує “Шустер live” із літературної проблематики»: інтерв’ю з літературною критикинею Тетяною Трофи- менко записала Ірина Славінська. Detector.media. URL: https://ms.detector.media/tip-intervyu/post/10114/2011- 03-18-tetyana-trofimenko-brakue-shuster-live-iz-literaturnoi-problematiki/ (дата звернення: 22.08.2020).
2. Вільна енциклопедія «Вікіпедія». URL: https://uk.wikipedia.org/wiki/%D0%93%D0%BE%D0%BD%D0%B7%D 0%BE-%D0%B6%D1%83%D1%80%D0%BD%D0%B0%D0%BB%D1%96%D1%81%D1%82%D0%B8%D0%BA%D 0%B0 (дата звернення: 22.08.2020).
3. Ворошилов В. Журналистика : учебник. 7-е изд., стер. Москва : КНОРУС, 2010. 496 с.
4. Ґонзо-критикеса сучукрліту Тетяна Трофименко: «Українські письменниці пишуть про секс краще, ніж чо- ловіки»: інтерв’ю з літературною критикинею Тетяною Трофименко записала Ольга Ліцкевич. Iod.media. URL: https://iod.media/article/gonzo-kritikesa-suchukrlitu-tetyana-trofimenko-ukrajinski-pismennici-pishut- pro-seks-krashche-nizh-choloviki-1521 (дата звернення: 22.08.2020).
5. Новая журналистика и антология новой журналистики / под редакцией Т. Вулфа и Э.У. Джонсона; перевод с англ. Д. Благова и Ю. Балаяна. Санкт-Петербург : Амфора, 2008. 574 с.
6. Онегина Е. Что такое паноптикум или как Google превратил интернет в идеальную тюрьму. Theory&Practice. URL: https://theoryandpractice.ru/posts/5346-chto-takoe-panoptikum-ili-kak-google-prevratil-internet-v-idealnuyu- tyurmu (дата звернення: 22.08.2020).
7. Поліщук Я. Реактивність літератури. Київ, 2016. 192 с.
8. Розмова про тонкі речі: чи є шизоїдною українська література: бесіда з українськими письменниками, записала Лілія Бондар. BookForum. URL: https://bookforum.ua/p/rozmova-pro-tonki-rechi-chy-ye-shyzoyidnoyu- ukrayinska-literatura (дата звернення: 22.08.2020).
9. Трофименко Тетяна: «Українська масова література – не гірша за бестселери New York Times». Yakaboo. URL: https://blog.ua/trofymenko/ (дата звернення: 22.08.2020).
10. Трофименко Т. Паноптикум сучасної української літератури: класики, сучасники та інші гравці в бісер. Укра- їнська правда. Життя. URL: https://life.pravda.com.ua/culture/2016/07/27/215611/ (дата звернення: 22.08.2020).
11. Slovnyk.me. URL: https://slovnyk.me/dict/vts/%D0%BF%D0%B0%D0%BD%D0%BE%D0%BF%D1%82%D0%B8
%D0%BA%D1%83%D0%BC (дата звернення: 22.08.2020).
References:
1. “Brakuye «Shuster live» iz literaturnoyi problematyky”: intervyu z literaturnoyu ktytykyneyu Tetianoyu Trofymenko zapysala Iryna Slavinska [“There is a lack of «Shuster live» on literary issues”: interview with literary critic Tetiana Trofymenko recorded by Iryna Slavinska]. Detector.media. Available at: https://ms.detector.media/tip-intervyu/ post/10114/2011-03-18-tetyana-trofimenko-brakue-shuster-live-iz-literaturnoi-problematiki/ (accessed: 22 August 2020).
2. Vilna entsyklodeiya “Wikipedia” [Free encyclopedia “Wikipedia”]. Available at: https://uk.wikipedia.org/wiki/%D0
%93%D0%BE%D0%BD%D0%B7%D0%BE-%D0%B6%D1%83%D1%80%D0%BD%D0%B0%D0%BB%D1%96%D1
%81%D1%82%D0%B8%D0%BA%D0%B0 (accessed: 22 August 2020).

3. Voroshylov, V. (2010). Zhurnalistika: uchebnik [Journalism: textbook]. Moscow: KNORUS. (in Russian)
4. Gonzo-krytykesa suchukrlitu Tetiana Trofymenko: “Ukrainski pysmennytsi pyshut krashche pro seks, nizh choloviky”: intervyu z literaturnoyu krytykyneyu Tetianoyu Trofymenko zapysala Olha Litskevych [Gonzo- critic of suchukrlit Tetyana Trofymenko: “Ukrainian writers write about sex better than men”: an interview with literary critic Tetyana Trofymenko recorded by Olha Litskevych]. Iod.media. Available at: https://iod.media/ article/gonzo-kritikesa-suchukrlitu-tetyana-trofimenko-ukrajinski-pismennici-pishut-pro-seks-krashche-nizh- choloviki-1521 (accessed: 22 August 2020).
5. Novaya zhurnalistika i antologiya novoy zhurnalistiki [New journalism and anthology of new journalism]  (2008) / ed. by T. Wolf and E.W. Jones; transl. from Engl. by D. Blagov and Y. Balayan. Saint Petersburgh: Amfora. (in Russian)
6. Onegina, E. Chto takoye panoptikum ili kak Google prevratil internet v idealnuyu tyurmu [What is panopticon or how Google turned the Internet into a perfect prison]. Theory&Practice. Available at: https://theoryandpractice.ru/ posts/5346-chto-takoe-panoptikum-ili-kak-google-prevratil-internet-v-idealnuyu-tyurmu (accessed: 22 August 2020).
7. Polishchuk, Y. (2016). Reactyvnist literatury [Reactivity of literature]. Kyiv. (in Ukrainian)
8. Rozmova pro tonki rechi: chy ye shyzoyidnoyu ukrayinska literatura: besida z ukrayinskymy pysmennykamy, zapysala Lilia Bondar [Talk about subtle things: is Ukrainian literature schizophrenic: a conversation with Ukrainian writers recorded by Lilia Bondar]. BookForum. Available at: https://bookforum.ua/p/rozmova-pro- tonki-rechi-chy-ye-shyzoyidnoyu-ukrayinska-literatura (accessed: 22 August 2020).
9. Trofymenko Tetiana: “Ukrainska masova literature – ne hirsha za bestselery New York Times” [“Ukrainian mass literature is not worse than the New York Times bestsellers”]. Yakaboo. Available at: blog.ua/trofymenko/ (accessed: 22 August 2020).
10. Trofymenko, T. (2016). Panoptykum suchasnoui ukrayinskoyi literatury: klasyky, suchasnyky ta inshi hravtsi v biser [Panopticon of modern Ukrainian literature: classics, contemporaries and other players in beads]. Ukrayinska pravda. Zhyttya. Available at: https://life.pravda.com.ua/culture/2016/07/27/215611/ (accessed: 22 August 2020).
11. Slovnyk.me. Available at: https://slovnyk.me/dict/vts/%D0%BF%D0%B0%D0%BD%D0%BE%D0%BF%D1%82% D0%B8%D0%BA%D1%83%D0%BC (accessed: 22 August 2020).





Zelik Oksana
Poltava V.G. Korolenko National Pedagogical University
IN GONZO STYLE: TETIANA TROFYMENKO’S LITERARY REVIEWS
Summary. The proposed research is an attempt to analyze gonzo-criticism in the context of the modern Ukrainian literary process. The change of aesthetic orientations in the Ukrainian literary process had signifi- cant impact on the role and status of literary criticism. The analysis of gonzo-criticism is based on the example of texts of Tetiana Trofymenko, literary critic, cultural manager, lecturer, participant of various literary and artistic events. She taught at the universities of Kharkiv and Lviv, worked at the Kharkiv Literary Museum. The reviewer cooperated at various times with the magazine “SHO”, the sites “Novynarnia”, “MediaPort”, “ZAXID.NET”, “LitAktsent” etc. The article summarizes the views on gonzo journalism and approaches to its characteristics. The analysis of Tetiana Trofymenko’s reviews is conducted on the stylistic and genre levels taking into account the problem-thematic contexts, features of the presentation of works of art and composi- tional peculiarities. Gonzo is a special kind of criticism with the dominant subjective view on literature. Its main criteria are impressions and emotions of the critic, this style does not have clearly regulated rules but mainly depends on the author’s personality, his perception and understanding of the artistic work, the vision of text in the context of literary process, the author’s creativity, the ability to present his position vividly and convincingly. The critic conducts a dialogue with the reader, exchanges opinions, reflections and estimations with him. The characteristic features of review are personalized point of view, personal beginning, factuali- ty, reasoned position of the author. The narrative in review is polythematic, because it aims to highlight a variety of facts, usually united by the author’s opinion. The author of the artistic review demonstrates to the reader an analytical work aimed at cognition, understanding, interpretation and evaluation of a literary work. The stylistic features of gonzo-criticism are analyzed in details. The attention is focused on the peculiarities of the presentation of fiction texts through the ironic, subjective view of the critic. The researcher found out that this style of literary criticism manifests in emotional expressions, the use of irony, sarcasm, and the critic offers an unexpected look at the literary work, shocks and provokes the audience.
Keywords: review, criticism, gonzo, literature, subjective view, irony.
