«Молодий вчений» • № 9.1 (85.1) • вересень, 2020 р.

DOI: https://doi.org/10.32839/2304-5809/2020-85.1-5 УДК 811.161.2’42



Горіна Ж.Д., Олійник О.В.

ДЗ «Південноукраїнський національний педагогічний університет
імені К.Д. Ушинського»
МОВНІ ЗАСОБИ МАНІПУЛЯТИВНОГО ВПЛИВУ В ДИСКУРСІ СОЦІАЛЬНИХ МЕРЕЖ
Анотація. У статті досліджено психологічний аспект мовних засобів маніпуляції в соціальних мережах, а також визначено сугестивні стратегії і тактики мережі Instagram, Twitter, Facebook. З’ясовано, що на- слідком виникнення нового різновиду мас-медійного дискурсу – соціальних мереж – є перетворення вір- туальних спільнот на опосередковані інструменти впливу на масову свідомість користувачів. Уточнено психолінгвістичну сутність феномену маніпуляції, яка полягає в непомітному впливі на когнітивну, емо- ційну та поведінкову сфери життєдіяльності адресата й створенні в цільової аудиторії потрібної ілюзії, попередньо закодованої адресантом.
Ключові слова: мас-медійний дискурс, маніпуляція, соціальні мережі, маніпулятивні стратегії і тактики, масова свідомість.

       Постановка проблеми. Новим різнови- дом мас-медійного дискурсу є, як відомо, дискурс соціальних мереж, де відбувається осо- бливий тип комунікації у віртуальній реальності, часом з доволі агресивним інформаційним серед- овищем, з нав’язливою рекламою чи масованою пропагандою. Не дарма, науковці справедливо вважають «нові» комунікації однією з найпотуж- ніших сугестивних платформ для застосування маніпулятивних технік, тактик і стратегій вер- бального впливу. Саме тому аналіз механізмів і лінгвістичної сутності маніпуляції в дискурсі соціальних мереж Instagram, Facebook, Twitter є тим чинником, що визначив актуальність об-
раної теми дослідження.
   Аналіз останніх досліджень і публікацій. Дослідження механізмів вербальної маніпуля- ції здійснюється науковцями в синтезі з іншими поняттями. Їхні праці об’єднує, по-перше, те, що
© Горіна Ж.Д., Олійник О.В., 2020

вони тлумачать маніпуляцію як міжособистісну взаємодію (Е. Берн, О. Доценко, Л. Рюмшина, Дж. Прото, Т. Кабаченко); по-друге, визнача- ють її сугестивним впливом на масову свідомість (Т. Ковалевська, Й. Стернін, Г. Почепцов, В. Тре- тьяков). Хоча спочатку маніпуляція визначалась як майстерне володіння руками під час демон- страції циркових трюків, упродовж двох останніх десятиліть маніпуляцію здебільшого тлумачать у контексті інформаційних процесів (В.Зірка, Г.Мельник, І. Винокуров, Г. Гуртовой, С. Ка- ра-Мурза, Г. Копніна). Власне, цим пояснюють зв’язок маніпулятивних засобів і прийомів із мо- вою, за допомогою якої досягається ефект «кому- нікативної сліпоти» реципієнта» [6, c. 125].
   Виділення не вирішених раніше частин загальної проблеми. Маніпулятивні потенції українського мас-медійного дискурсу є достатньо науково вивченими, натомість досліджень, спря-

мованих на аналіз дискурсу соціальних мереж, в українській лінгвістиці ще порівняно небагато. Ситуація ускладнюється і тим, що вчені не дося- гли одностайності в класифікації технік, визна- ченні різновидів прийомів і засобів вербальної маніпуляції мережевих платформ, головним ре- сурсом котрих, як відомо, є користувачі, що зо- крема і спричиняє швидку адаптацію популяр- них сервісів до їхніх комунікативних потреб або постійне розширення інформаційно-функційних можливостей.
   Мета статті полягає у визначенні особливос- тей застосування тактик і стратегій вербальної маніпуляції в дискурсі соціальних мереж.
   Виклад основного матеріалу. Останні де- сятиліття попит на користування соціальних ме- реж засвідчує той факт, що віртуальні спільноти так чи інакше стають опосередкованим інстру- ментом впливу на користувачів. За висновками В. М. Сазонова, соціальна мережа – «безліч ак- торів (агентів), які можуть вступати у взаємодію один з одним, зв'язки між якими є соціальними, тобто дружба, спільна робота або обмін інфор- мацією» [13]. Водночас вербальна маніпуляція є тим прихованим впливом за допомогою мови на свідомість людини, внаслідок якого адресат здійснює дії, вигідні ініціаторові впливу. Для аналізу різновидів вербальної маніпуляції в со- ціальних мережах актуальним є поняття «мовна маніпуляція». На позначення цього явища ви- користовують також суміжне, «мовна демагогія», розуміючи під нею прийоми непрямого впливу на слухача або читача, коли ідеї, які потрібно йому прищепити, не виказують прямо, а нав’язують поволі шляхом використання можливостей, які надають мовні механізми [10, с. 98].
   Вплив на свідомість реципієнта в соціальних мережах забезпечується різними типами мовних засобів (фонетичних, лексичних, морфологічних, стилістичних і т. ін.) і з урахуванням сприйнят- тя людиною інформації. Серед маніпулятивних засобів у мережевому просторі О. Горіна зокре- ма визначає слова-амеби та зіткнення смислів [2, c. 15]. Метою вживання слів-амеб є досягнен- ня двозначності: реципієнт ніби і зрозуміє щось, а з іншого боку, не може збагнути справжнього сенсу повідомлення. Наприклад, зловживання випадками «спікер» замість «голова засідання»,
«лідер» замість «керівник», «офіс президента» за- мість «адміністрація президента» згодом при- зводять до спотворення справжнього змісту по- відомлюваної інформації. Маніпуляція «зіткнен- ням смислів» [2, c. 34–36], на думку О. Горіної, полягає в замаскованих фразах, які здебільшого виражені запитаннями. Наприклад, увагу ко- ристувача соціальної мережі Facebook привер- тає допис «Чайник або светр?». Це так званий PR-хід, спрямований на цільову аудиторію со- ціальних мереж: по-перше, цей вислів посилює зацікавлення; по-друге, поєднання семантично різних слів в одне синтаксичне ціле неодмінно спровокує додаткові запитання в реципієнта. Тому користувач піддається маніпуляції авто- ра допису і натискає на лінк «читати більше». За звичай маніпуляцією «зіткнення смислів» послуговуються блогери в Instagram, Facebook, щоб привернути увагу підписників і водночас ненав’язливо прорекламувати якийсь продукт.
   
Ледь помітному впливу на когнітивну, емо- ційну та поведінкову сфери життєдіяльності адресата, а також створенню ілюзії самостійного прийняття рішень реципієнтом сприяє комбіну- вання різнорівневих засобів, як-от:
   1) фоносемантичний рівень: специфічний ритм, використання рими, асонансу, алітера- ції: «Продукція перехідного періоду» (Facebook, 30.07.18);
   2) морфологічний рівень: заміна, усічення, перестановка, додавання морфем: «Новодні- стровським хотілкам Козака у Києві дали по носі» (Facebook, 21.01.20);
   3) лексичний рівень: вживання тропів, залу- чення мовної гри, вживання емоційної та оцін- ної лексики, модальних та спонукальних дієслів, стилістично забарвленої лексики, ідіоматичних та стійких словосполучень, евфемізмів, націо- нально забарвленої лексики: «За Зеленського – щирі палкі патріоти-зрадофіли» (Facebook, 13.04.20);
   4) синтаксичний рівень: вживання займен- ника 1 ос. мн. у позиції суб’єкта, використання пасиву, градації, вживання непрямих мовленнє- вих актів: «Як же їм не хочеться визнавати РФ країною-агресором» (Twitter, 05.10.18);
   5) прагматичний рівень: зміна інтонації, по- становка риторичних запитань: «Все ще хочете до Одеси? Не варто!» (Twitter, 29.06.18).
   Однією з ознак дописів і коментарів на особис- тих сторінках користувачів є простота й пошире- не використання просторічних і розмовних лек- сем. Так, за допомогою розмовно-побутової лек- сики інстаблогерам вдається «маркувати свою аудиторію», наблизитися до своїх підписників і таким чином викликати почуття довіри: «Пупси, підготувала для вас ще один крутий розіграш айфону» (@anna_prytulaaa, 13.01.20); «Ей, дівчу- лі, поговоримо про наші секретики?» (@julia. valchyshyn, 25.08.19). Інформаційне наповнення таких публікацій розраховане на відповідну ці- льову аудиторію, маючи здебільшого рекламний характер. Уживання стилістично зниженої лек- сики Б. Коваленко пояснює різними факторами, зокрема спрощенням й лібералізацією мовних смаків; бажанням висловити експресію будь- якими засобами та інше [8].
   Дописи в мережах маркують мовними кліше ( можуть бути розміщені в тексті або без спеці- альних знаків, або відокремлюватися хештегами (англ. hashtag, від hash – «символ ґратки», «окто- торп»)) які, виконуючи регулятивну функцію, здатні лаконічно реалізувати маніпулятивні тактики у віртуальному середовищі. Наприклад, останнім часом окреслилася тенденція наві- ювання всього «нового», це стосується передусім оновлення українського суспільства, відтак у до- писах і на офіційних, і на особистих сторінках у Facebook, Twitter, Instagram активізувалася лексема «новий» у стереотипних ситуаціях: «… за добу зафіксовано новий випадок інфікування» (Facebook, 17.04.20); «…новий випуск програми “Proвійсько”» (Facebook, 12.04.20); «новий ринок праці: кого шукають роботодавці на каранти- ні» (ТСН, 18.04.20); «нова пандемія вже скоро» (Facebook, 06.04.20); «нова хвиля коронавірсу» (12.04.20); «нова партія ПЛР-тестів» (Facebook, 25.03.20). Науковці стверджують, що сугестив-

ний потенціал ужитку слова новий (нова, нове, нові) має на меті апелювання до емоціогенних зон свідомості, а в поєднанні із суспільно-полі- тичною лексикою відбувається «утворення сенсо- во-ритмомелодійної континуальності мовлення, спричиняє “утилізацію свідомості” і відкриває доступ до підсвідомих ресурсів» [7, c. 237].
   Поширеним засобом мовного впливу на сві- домість є ідіоми, які, на думку О. Рудої, «підси- люють ефективність аргументації через експре- сивність» [12, c. 191]. Вони акумулюють досвід соціуму, а отже, текст здається більш перекон- ливим і достовірним: «Як проблемами розвитку займатись, так охочих немає. А про дефолт розмірковувати – хоч греблю гати» (Facebook, 30.03.20); «Баба з воза – бюджету легше… пер- ший пішов» (Facebook, 28.10.19). Сугестивний по- тенціал приказок і прислів’їв пояснюється і тим, що люди сприймають надбання усної народної традиції не так критично, а швидше як усталені життєві орієнтири. Щоб вплинути на емоційну сферу реципієнта, акцентувати увагу на певних фрагментах повідомлюваної інформації, зробити її ефективним засобом формування громадської думки щодо важливих проблем політики й сус- пільного життя, в мережевому дискурсі вдаються до мовної гри: «Святошинський ліс рубають – позови до суду летять» (Twitter, 09.08.19) – «Ліс рубають – тріски летять»; «Ну, нарешті блудний мер Ірпеня повернувся з відпустки» (Facebook, 22.01.18) – «блудний син»; «США можуть підклас- ти свиню Путіну напередодні виборів» (Twitter, 08.03.18) – структура фразеологізму «підкласти свиню» розширюється суб’єктом-об’єктом, чим ре- алізується додаткове інформаційне наповнення і надання повідомленню певної оцінної характе- ристики адресантом; «Сіль на рани нардепів. Ві- рогідно, посиплеться» (Facebook, 26.11.19) – «си- пати сіль на рану»: гра з фразеологізмом неод- мінно привертає увагу читача і спонукає до про- читання статті, у якій є можливість зрозуміти, що то за «сіль» (сіль – мандати).
   Зазначимо, щодо визначення сутності мов- них стратегій і тактик маніпуляції немає єдино- го підходу: одні дослідники, зокрема В. Зірка й О. Дмитрук, вважають ці поняття тотожними, а інші (О. Іссерс, Н. Формановська) – стверджують, що терміни «стратегія» і «тактика» потрібно від- різняти, як загальне і часткове. Започатковане дослідження дозволяє в окремих випадках тлу- мачити мовні тактики і стратегії – невід’ємні частини маніпулятивного впливу – ототожнено, оскільки «стратегічний задум у текстах соціаль- них мереж визначає вибір засобів і прийомів його реалізації, отже, мовленнєва стратегія і тактика пов'язані як рід і вид» [1, c. 65–66].
   На підставі наукових напрацювань О. Іссерс, С. Кара-Мурза, Л. Компанцевої та інших й влас- ного аналізу мовних засобів маніпулювання в українському сегменті соцмереж виокремимо такі стратегії і тактики сугестії :
1) НЛП (нейролінгвістичне програмування);
2) посилання на авторитет;
3) «читання думок»;
4) «моделювання особистості адресата»;
5) «гра у простонародність»;
6) повторення інформації;
7) тактика нагнітання паніки.
   
НЛП (нейролінгвістичне програмуван- ня) – тактика, що реалізується в «моделі спіл- кування і поведінки, <…> яка ґрунтується на створенні дійсності у свідомості кожного інди- віда у формі глибинної структури, сформованої в процесі вербальної і невербальної комунікацій» [9, с. 339]. НЛП актуалізується грою в асоціації або дисоціації. Наприклад, читаємо в дописі на Facebook: «Пройшов перший в історії віртуаль- ний саміт G20. Учасники домовилися вкласти 5 трлн у світову економіку для подолання на- слідків пандемії. Путін там теж відзначився: просив зняти санкції і приїхати на парад. Хто про що, а вошивий – про лазню. Хрущов стукав черевиком і садив кукурудзу, Брежнєв навісив на себе сотню медалей, Горбачов розвалив Союз. А Путін святкує вічне 9 травня» (Facebook, 23.03.20). У наведеному уривку шляхом звер- нення і переформатування історичних фактів, пов’язаних із конкретними особами, автор допи- су наштовхує реципієнтів на конкретні асоціації. У свідомості читача початкова інформація про віртуальний саміт нейтралізується грою в асоці- ації, внаслідок чого повідомлення провокує про- яви негативних емоцій і формування відповідної думки про верхівку влади сусідньої держави.
   Посилання на авторитет – стратегія мані- пулювання, відома ще як «трансфер» [11, c. 203]. Її особливість ґрунтується на ненав’язливому та, на перший погляд, непомітному поширенні ві- домої чи впливової особистості, внаслідок чого виникає ілюзія, що той, на кого покликаються, згодний із адресатом. Суттєвою ознакою є поси- лання на джерело інформації, яке підтверджує переконання адресата, без вказівки імен: «Як один психолог сказав, ходіть у дорогі магазини, щоб поміряти дорогий одяг». (@yulia.valchyshyn, 17.01.20). «Доведено експериментально: вівся- на каша “Полуниця з шоколадом” не лише під- вищує рівень енергії, а й стимулює креатив» (Facebook, 30.03.20). Такий спосіб посилання на невідомий експеримент зумовлює концентрацію уваги об’єкта маніпулювання і під впливом дока- зів спричиняє спрацьовування «психічного зара- ження» думкою, що рекламований продукт є дій- сно дієвим та ефективним. Стратегія «посилання на невідомий авторитет» витлумачена вченою О. Іссерс як «аргумент до несміливості» [6, c. 231]. До того ж відповідальності за твердження, якщо воно помилкове, адресанти не несуть.
   Тактика «читання думок» – тактика мані- пулювання, яку на заході означають «спільним фургоном», або «фургоном з оркестром» (від англ. band wagon). Вона пов’язана з активізацією психологічних механізмів, зорієнтованих на ба- жання людини належати до певної спільноти. Наприклад: «Цього року Україна, як і весь світ, відзначатиме Великдень вдома» (Facebook, 18.04.20); «Як не крути, але найлегший спосіб визначити актив, це – лайки. Та, їх можна на- крутити. Але чесно, нормальні люди цим не за- ймаються» (@yulia.valchyshyn, 03.11.19); «Всі, хто були малими, дивилися американські філь- ми, де у дітей є улюблена іграшка-талісман» (@yulia.valchyshyn, 15.11.19); «Це мастхев для всіх, хто шукає універсальну модель взуття» (@_verbaaa_, 16.08.19). Адресанти використовують слабкість людської психіки, навіюючи думку ко-

лективності: «всі вже придбали товар/ всі були малими/ ви ж – нормальні люди/ не залишай- тесь осторонь». Маніпулятивна тактика «читан- ня думок» є спекуляцією на ступені вірогідності повідомлення і спрямована на те, щоб подати ймовірний умовивід як очевидний висновок.
   «Моделювання особистості адресата». Сугестивна комунікація в Інтернеті, як слуш- но зазначають автори колективної праці, «ба- зується на кардинально нових комунікативних принципах, один із яких звучить так: там, де раніше була реклама, сьогодні повинна бути ем- патія» [11, c. 168]. Так, у мережевому співтова- ристві моделюється ситуація «автор та адресат – знайомі люди». Тому очевидно, що вербальний компонент, охоплюючи використання адрес- ного компонента, вираженого особовими («ви»,
«ти», «ми») і присвійними («твій», «ваш», «наш») займенниками («Ви просили нагадати поста- чальника взуття» (@_verbaaa_, 15.04.19); «Ей, дівчулі, поговоримо про наші секретики?» (@julia.valchyshyn, 25.08.19); «Сьогодні вирішу- єте Ви!» (@darina_zapesochnaya, 17.01.20); «Ді- вчата, ми врятовані! Всі знають, що таке мити голову кожен Божий день… А ще для нас важлива ціна» (lesia_nikituk, 02.01.20)), створює ілюзію наближення предмета реклами до адре- сата і виокремлення його з-поміж інших за прин- ципом «лише/спеціально для тебе».
   Особливість тактики «гра у простонарод- ність» (англ. plain folks) полягає в наближенні адресанта до своєї цільової аудиторії, іншими словами, входження в довіру «своїх хлопців» (інша назва тактики). Щоб викликати потрібне враження, створити образ «людини з народу», і викликати позитивні емоції, адресант створює семантичне поле «я – свій», реалізація якого по- лягає у використанні інклюзивного займенника
«ми». Наприклад: «У 2019 році ми з вами вста- новили рекорд – створили найбільшу в істо- рії України фракцію в парламенті» (Facebook («Слуга народу»), 27.12.19); «Вдячний україн- ському народу за те, що в ці непрості часи ми демонструємо нечувану єдність» (Twitter (Петро Порошенко), 07.08.18); «Цьогоріч Великдень ми зустрічаємо у складних умовах. Але ми вже не раз демонстрували, як вміємо єднатися у важкі часи» (Twitter (Петро Порошенко), 19.04.20). На- уковець Є. Доценко, досліджуючи психологічний аспект маніпуляцій, зауважує, що використання
«ми чи ми з вами об’єднує краще, ніж роздільне я і ти (ви)» [4, с. 111–112]. «Гра у простонарод- ність» є характерною здебільшого для політич- ного дискурсу, в якому політики позиціонують себе вихідцями з народу, а технологи створюють ефект близькості з громадянами, що посилює до- віру виборців до них і збільшує можливості мані- пулювання громадською думкою.
   Прикметною ознакою тактики повторення є повтори, скеровані на закарбування того, з чим люди мають справу щоденно, у масову свідомість, а потім уже й концентрацію уваги на певних по- няттях. Слушною є думка О. Рудої: «<…> досяг- нення впливового ефекту відбувається за рахунок надлишковості – повтор підсилює ілокуцію екс- пресива і, відповідно, виконує апелятивну функ- цію й утримує увагу реципієнтів» [12, c. 138]. «Я стояв, стою і стоятиму на захисті нашої зем-

лі доти, доки не буде приведено до ладу всі реє- стри, доти, доки не буде виявлено скільки і кому
“в темну” передали землі сільгосппризначення під забудови чи інші цілі. А найголовніше – доти, доки ринок землі не стане прозорим» (Facebook, 03.09.19). У цьому тексті повтор має градаційний характер, який реалізується в нанизуванні дієслів у трьох часових формах – минулої, теперішньої і майбутньої, а також розширенні темпоральності через уживання сполучника «доки» з співвіднос- ним словом «доти», вказуючи на непохитність думок і суджень адресанта. За умови постійного повторювання та вживання певні вислови, лексе- ми, мовні кліше згодом перетворюються на стій- кі стереотипи, які меморизує масова свідомість, як наприклад, «окупанти», «бандерівці», «пере- живати кризу», «подати у відставку», «імперія зла», «когнітивний дисонанс» тощо.
   Одним із засобів маніпулювання свідомістю є нагнітання паніки і виклик емоції страху. Ін- формація, в якій домінує посилання з негативним забарвленням, практично безперешкодно потра- пляє в несвідоме, а через деякий час – у свідоме. Останнім часом набуває популярності тенденція нагнітання паніки засобами ЗМІ і соціальними мережами навколо суспільної теми «Коронаві- русна інфекція COVID-19». Засобом навіювання страху є безкінечна статистика: число тих, хто захворів, одужав, помер. По-перше, введення у стрічку новин «цифрової інформації» привертає увагу читача, внаслідок чого краще закарбову- ється в пам’яті; по-друге, статистика здатна ство- рювати сенсацію, перебільшувати значення події і викликати потрібну емоційну реакцію. Напри- клад: «В Україні зафіксовано 6125 випадків ко- ронавірусної хвороби COVID-19. За даними ЦГЗ, станом на 9:00 21 квітня в Україні 6125 лабо- раторно підтверджених випадків COVID-19, з них 161 летальний, 367 пацієнтів одужали. За добу зафіксовано 415 нових випадків» (Facebook, 21.04.20). Для того, щоб маніпулювати свідомістю читачів і навіювати страх, відчуття паніки, авто- ри дописів, не посилаючись на конкретні джерела інформації, перенасичують текст числівниками, що мають властивість «застрягати в мозку», до того ж ця інформація неодмінно супроводжується фотографіями хворих, відео з поховань, а також кодується за допомогою мережевого флешмобу з використанням слогану «Залишайся вдома!» [3]. Висновки і пропозиції. У процесі віртуаль- ної комунікації українського сегменту соціальних мереж Instagram, Twitter, Facebook маніпуляції здійснюють з допомогою мовних і мовленнєвих засобів, а найпоширенішими є такі стратегії і так- тики: НЛП (нейролінгвістичне програмування), посилання на авторитет, «читання думок», «моде- лювання особистості адресата», «гра у простонарод- ність», тактики повторення і нагнітання паніки. Комбінування різнорівневих засобів мови дозволяє правильно розставити смислові акценти, які спри- яють непомітному впливу на когнітивну, емоцій- ну й поведінкову сфери життєдіяльності адресата, створюючи ілюзію самостійного ухвалення рішень. Перспективи подальших досліджень у визначено- му напрямі вбачаємо у визначенні соціолінгвіс- тичних параметрів маніпулятивного впливу на різновікові групи реципієнтів безвідносно до осо-
бливостей цільової аудиторії.

Список літератури:
1. Анохина В.С. Стратегии и тактики коммуникативного поведения в малой социальной группе (семье). Вестник Ставропольского государственного университета. 2008. № 56. C. 64–71. URL: http://docplayer.ru/ 35310604-Strategii-i-taktiki-kommunikativnogo-povedeniya-v-maloy-socialnoy-gruppe-seme.html (дата звер- нення: 28.08.2020).
2. Горина Е. В. Коммуникативные технологии манипуляции в СМИ и вопросы информационной безо- пасности : учеб. пособие. Екатеринбург : Изд-во Урал. ун-та, 2016. 67 с. URL: http://elar.urfu.ru/bitstre am/10995/42384/1/978-5-7996-1807-0_2016.pdf (дата звернення: 28.08.2020).
3. Горіна Ж.Д. Трансформація масової культури в сучасних медіа текстах. Вісник Одеського національного університету. Т. 24. Вип. 1(19). Серія : Філологія. Одеса : ОНУ імені І.І. Мечникова, 2019. С. 14–20.
4. Доценко Е.Л. Психология манипуляции: феномены, механизмы и защита. Москва : ЧеРо, Изд-во МГУ, 1997. 344 с. URL: https://www.twirpx.com/file/28498/ (дата звернення: 28.08.2020).
5. Ежова Е.Н. Трансформация артефактов культуры в медийно-рекламном пространстве. Реклама и искус- ство : сб. науч. трудов. Воронеж : Факультет журналистики ВГУ, 2011. Т. 1. С. 75–94.
6. Иссерс О.С. Речевое воздействие: учеб. пособие для студентов. Москва : Флинта: Наука, 2009. 224 с. URL: https://docplayer.ru/27141592-Rechevoe-vozdeystvie-o-s-issers-uchebnoe-posobie-posobiya-dlya-studentov- vuzov-obuchayushchihsya-po-napravleniyu.html (дата звернення: 28.08.2020).
7. Ковалевська А.В. Реклама та PR у масовоінформаційному просторі : монографія / за заг. ред. О.В. Алексан- дрова. Одеса : Астропринт, 2009. 400 с.
8. Коваленко Б.О. Стилістично знижена лексика в мові сучасної української публіцистики : автореф. дис. ...
канд. філол. наук : 10.02.01. НАН України, Ін-т мовознав. імені О.О. Потебні. Київ, 2003. 19 с.
9. Культура русской речи. Энциклопедический словарь-справочник / под. общ. ред. А.П. Скородникова, Е.Н. Ширяева, Л.Ю. Иванова. Москва : ФЛИНТА: Наука, 2007. 840 с. URL: https://books.google.com.ua/ books?id=oV-LAQAAQBAJ&pg (дата звернення: 28.08.2020).
10. Леонтьєва Л.Є. Пропаганда як інформаційно-психологічний складник політичних процесів. Львів : Львів. нац. ун-т ім. І. Франка, 2004. 298 с.
11. Петрик В.М., Присяжнюк М.М., Компанцева Л.Ф. та ін. Сугестивні технології маніпулятивного впливу : навч. посіб. / за заг. ред. Є.Д. Скулиша. 2-ге вид. Київ : ЗАТ «ВІПОЛ», 2011. 248 с. URL: https://mil.univ.kiev.ua/ files/29_965691167.pdf (дата звернення: 28.08.2020).
12. Руда О.Г. Мовне питання як об’єкт маніпулятивних стратегій у сучасному українському політичному дис- курсі : монографія. Київ : НАН України, Ін-т укр. мови, 2012. 232 с. URL: http://www1.nas.gov.ua/institutes/ ium/Structure/Departments/Department5/soc_staff/Documents/ruda-o.pdf (дата звернення: 28.08.2020).
13. Сазанов В.М. Социальные сети – анализ и перспективы. URL: http://spkurdyumov.narod.ru/sazonov.htm (дата звернення: 28.08.2020).
References:
1. Anohina, V.S. (2008). Strategii i taktiki kommunikativnogo povedeniya v maloj social'noj gruppe (sem'e) [Strategies and tactics of communicative behavior in a small social group (family)]. Proceedings of the Vestnik Stavropol'skogo gosudarstvennogo universiteta [Bulletin of the Stavropol State University] (electronic journal), vol. 56, pp. 64–71. Available at: http://docplayer.ru/35310604-Strategii-i-taktiki-kommunikativnogo-povedeniya-v-maloy-socialnoy- gruppe-seme.html (accessed 28 August 2020).
2. Gorina, E.V. (2016). Kommunikativnye tekhnologii manipulyacii v SMI i voprosy informacionnoj bezopasnosti: ucheb.-metod. posobie [Communication technologies of media manipulation and information security issues]. Ekaterinburg: Izd-vo Ural. un-ta. (in Russian)
3. Gorina, Zh.D. (2019). Transformaciya masovoyi kultury v suchasnyx media tekstax [Transformation of mass culture in modern media texts]. Bulletin of Odessa National University, vol. 24, no. 1(19), pp. 14–20.
4. Docenko, E.L. (1997). Psihologiya manipulyacii: fenomeny, mekhanizmy i zashchita [Psychology of manipulation: phenomena, mechanisms and protection]. Moscow: MSU. (in Russian)
5. Yezhova, E.N. (2011). Transformaciya artefaktov kul'tury v medijno-reklamnom prostranstve [Transformation of cultural artifacts in media advertising space]. Reklama i iskusstvo: sb. nauch. Trudov [Advertising and art: Sat. scientific. works]. Voronezh: Faculty of Journalism, VSU, pp. 75–94.
6. Issers, O.S. (2009). Rechevoe vozdejstvie: ucheb. posobie dlya studentov [Speech impact: textbook. manual for students]. Moscow: Flinta: Nauka. (in Russian)
7. Kovalevska, A.V. (2009). Reklama ta PR u masovoinformacijnomu prostori: monografiya [Advertising and PR in the media space: a monograph]. Оdessa: Astroprint. (in Ukrainian)
8. Kovalenko, B.O. (2003). Stylistychno znyzhena leksyka v movi suchasnoyi ukrayinskoyi publicystyky [Stylistically reduced vocabulary in the language of modern Ukrainian journalism] (PhD Thesis), Kiev: NAS of Ukraine, Inst. of Linguistics named after O.O. Potebny.
9. Kul'tura russkoj rechi. Enciklopedicheskij slovar'-spravochnik [The culture of Russian speech. Encyclopedic Dictionary] (2007) (eds. Skorodnikova A.P., Shiryaeva E.N., Ivanova L.Yu.), Moskva: FLINTA: Nauka.
10. Leontyeva, L.Ye. (2004). Propaganda yak informacijno-psyxologichnyj skladnyk politychnyx procesiv [Propaganda as an information and psychological component of political processes]. Lviv: Visnyk LNU im. Ivana Franka. (in Ukrainian)
11. Petryk, V.M., Prysyazhnyuk, M.M., Kompanceva, L.F., & Skulysh, Ye.D. (2011). Sugestyvni texnologiyi manipulyatyvnogo vplyvu [Suggestive technologies of manipulative influence]. Kyiv: ZAT «VIPOL». (in Ukrainian)
12. Ruda, O.G. (2012). Movne pytannya yak ob'yekt manipulyatyvnyx strategij u suchasnomu ukrayinskomu politychnomu dyskursi [The language issue as an object of manipulative strategies in modern Ukrainian political discourse]. Kyiv: NAN Ukrayiny, In-t ukr. movy. (in Ukrainian)
13. Sazanov, V.M. (2013). Social'nye seti – analiz i perspektivy [Social networks – analysis and perspectives] (unpublished). Available at: http://spkurdyumov.narod.ru/sazonov.htm (accessed 28 August 2020).
	




Horina Zhanna, Oliinyk Olesia
SI “South Ukrainian National Pedagogical University
named after K.D. Ushinsky”
LINGUISTIC METHODS OF MANIPULATIVE INFLUENCING IN SOCIAL NETWORK DISCOURSE
Summary. The article is intended to define the psychological aspect of linguistic methods of manipulation in social networks, as well as strategies and tactics on Instagram, Twitter, Facebook were revealed. The authors of the article argue that the result of a new kind of mass media discourse – social networks – is the transforma- tion of virtual communities into indirect tools to influence the mass consciousness of users. The study actual- izes the psycholinguistic essence of the phenomenon of manipulation, which consists in the invisible influence on the cognitive, emotional and behavioral spheres of the addressee's life, as well as creating the necessary il- lusion pre-coded by the addressee for the target audience. The word becomes a means of influence in the hands of the manipulator when he resorts to the use of language manipulative techniques and strategies. Based on the analysis of theoretical sources on modern Ukrainian-language social networks, the following language strategies and tactics were identified: NLP (neurolinguistic programming), references to authority, technique of “reading thoughts”, “modeling the personality of the addressee”, “game of common people”, repetition tactics and injection of emotions and others. Manipulations of recipients' consciousness are most effectively used in those network communities where communication is based on trust, sympathy, compassion and understand- ing, as a result of which the level of criticality is reduced in the perception of information. It can be argued that manipulative tactics and strategies are speculations on the degree of plausibility of the message and are aimed at presenting a plausible inference as an obvious conclusion. The practical significance of the study is to fur- ther develop mechanisms for studying the linguistic and conceptual picture of the world of modern Ukrainians through the prism of the use of social networks Instagram, Twitter, Facebook. The authors of the article define manipulative orientation as a means of transforming ideas in the spheres of public life, in particular politics, journalism, PR companies, etc.
Keywords: mass media discourse, manipulation, social networks, manipulative strategies and tactics, mass consciousness.
