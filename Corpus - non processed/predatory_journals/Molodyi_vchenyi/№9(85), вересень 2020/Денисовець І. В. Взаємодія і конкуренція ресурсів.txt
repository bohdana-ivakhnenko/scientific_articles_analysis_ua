«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-6 УДК 811.161.2’373.611



Денисовець І.В.
Національний університет «Полтавська політехніка
імені Юрія Кондратюка»

  ВЗАЄМОДІЯ І КОНКУРЕНЦІЯ ПИТОМИХ ТА ІНШОМОВНИХ СЛОВОТВОРЧИХ РЕСУРСІВ У СУЧАСНІЙ УКРАЇНСЬКІЙ МОВІ
Анотація. У статті проаналізовано теоретичні аспекти питання взаємодії і конкуренції питомих та іншо- мовних словотворчих ресурсів у сучасній українській мові. Окреслено погляди лінгвістів щодо тенденції розвитку новітньої дериваційної системи. Закцентовано, що симбіоз власне-українських та іншомовних словотворчих засобів породжений і ґрунтується на тенденції до демократизації та інтелектуалізації мови в контексті глобалізації суспільних процесів загалом. Розглянуто можливості функціонування продук- тивних іншомовних афіксів у їхній взаємодії з питомими відповідниками. Такі форманти сприяють ак- тивному творенню оказіональних та стилістично нейтральних дериватів і є маркерами сучасного стану розвитку української мови. Обґрунтовано, що аналізові нових словотвірних явищ, спричинених глоба- лізаційними впливами, процесів освоєння новітніх запозичень почасти бракує об’єктивності, критичної лінгвістичної оцінки, фахових рекомендацій щодо потреби та доцільності їхнього вживання.
Ключові слова: словотворення, дериват, питомі афікси, іншомовні словотворчі ресурси, глобалізаційні процеси, демократизація.



       Постановка проблеми. Стрімкий роз- виток науки, співпраця вчених на між- народному рівні уможливили появу й активне функціонування в мові значної кількості лексем, що містять іншомовні компоненти. Динамічні процеси лінгвістичної думки позначені тенден- цією до зростання кількості інноваційних оди- ниць, які поповнюють лексичний склад україн-

ської мови і є об’єктивним відображенням потреб суспільства.
   Аналіз останніх досліджень і публікацій. Питанню взаємодії питомих українських та ін- шомовних словотворчих афіксів і встановленню відношень між ними присвятили свої досліджен- ня О.К. Безпояско, П.І. Білоусенко, Г.М. Віняр, К.Г. Городенська, В.О. Горпинич, Л.Л. Гумецька,


© Денисовець І.В., 2020

Т.А. Івасишина, Є.А. Карпіловська, Л.П. Кис- люк, Н.Ф. Клименко, Т.А. Коць, А.А. Москален- ко, В.П. Олексенко, П.А. Содомора, О.А. Стишов, О.О. Тараненко, Г.В. Чернецька та ін. Зокрема, першими дослідженнями словотвірної суфіксаль- ної і префіксальної синонімії стала праця «Морфе- міка української мови» О.К. Безпояско та К.Г. Го- роденської [1]. Виокремивши на основі спільної семантичної функції функційно-семантичні поля, її автори побудували синонімійні ряди словотвор- чих афіксів, установили їхню ієрархію в межах спільного словотвірного значення. Лінгвісти на- голошують на різновекторності розвитку сучасної словотвірної системи української мови, вказуючи на взаємозв’язок її демократизації та інтелектуа- лізації, що природно породжує намагання онови- ти набір дериваційних засобів.
   Виділення не вирішених раніше  час- тин загальної проблеми. Розвиток україн- ської мови новітнього періоду безпосередньо пов’язаний з потужною глобалізацією суспіль- ства. Паралельно із зазначеними внутрішньо- мовними процесами словотвірного внормування відбуваються й інші явища, спрямовані на ви- лучення похідних одиниць, що були поширені   в українській мовній практиці та зафіксовані у словниках під впливом російської мови в радян- ський період. Тут уже йдеться не про взаємодію варіантів та вибір одного з них, а про лінгвіс- тичне оцінювання словотвірних типів з погляду їхньої характерності для української літератур- ної мови, тобто нормативності. Ці процеси ква- ліфікують як вияв тенденції до націоналізації, чи автохтонгізації, спрямованої на збереження національної словотвірної специфіки [5, с. 55], історично сформованих зразків творення по- хідних слів. В українському словотворенні двох останніх десятиріч її простежуємо у свідомому відмежуванні від словотвірних типів, спільних із словотвірними типами російської мови або поши- рених в українській мові під впливом чи тиском російської. Прикладом слугують назви осіб за ви- дом діяльності чи іншими ознаками із суфікса- ми -ник та -щик/-чик на кшталт електронник і електронщик, комп’ютерник і комп’ютерщик, мажоритарник і мажоритарщик та ін. [5, с. 55], деякі дослідники вважають, що назви осіб із цими суфіксами в українському словотворенні перебувають у «відношеннях взаємозаміщення», проте перша форма більш притаманна україн- ській мові, друга – характерна ознака творення іменників – назва осіб за видом занять у росій- ській мові [7, с. 130]. Ми поділяємо думку про те, що, якщо вони характерні для різних мов, то не можуть бути пов’язані відношеннями взаємоза- міщення, тобто варіантними відношеннями.
   Мета дослідження – проаналізувати теоре- тичні аспекти питання взаємодії і конкуренції питомих та іншомовних словотворчих ресурсів у сучасній українській мові.
   Виклад основного матеріалу досліджен- ня. Нові явища і процеси в українському слово- творенні зумовлені значною мірою позамовними чинниками, зокрема глобалізаційними вплива- ми, активними запозиченнями до лексикону та галузевих терміносистем української мови, змі- нами суспільно-політичного характеру в Украї- ні, пробудженням національно-мовної свідомості

української еліти, піднесенням культурного рівня населення тощо, а також лінгвальними чинника- ми, насамперед розгортанням внутрішньомовних процесів, спрямованих на зміцнення автохтонних словотвірних варіантів та збереження самобут- ності національного словотворення [3, с. 34].
   К.Г. Городенська слушно наголошує на тому, що аналізові нових словотвірних явищ, спри- чинених глобалізаційними впливами, процесів освоєння новітніх запозичень почасти бракує об’єктивності, критичної лінгвістичної оцінки, фахових рекомендацій щодо потреби та доціль- ності їхнього вживання. Дослідники переважно констатують лексико-словотвірні інновації, але не намагаються допомогти мовцям збагнути не- гативні впливи деяких запозичень і утворених за їхнім зразком нових похідних слів на лексичну та словотвірну підсистеми української літератур- ної мови, не формують національних пріоритетів у словотвірному освоєнні запозичень. Саме тому в українських засобах масової інформації двох останніх десятиріч, різних соціолектах і в живо- мовній стихії набули значного поширення похід- ні одиниці, що суперечать не лише словотвірній нормі, а й граматичній системі української літе- ратурної мови. Зокрема, під впливом глобаліза- ційних тенденцій українську мовну практику за- полонили складні одиниці (безпосередні запози- чення й новотвори), що поєднують два іменники, перший із яких виражає атрибутивне значення. Вони є наслідком перенесення на ґрунт україн- ської мови словотвірної моделі англійської мови, пор.: бізнес-школа, бізнес-планування, піар-кам- панія, піар-менеджер, піар-заходи; інтернет- видання, інтернет-трансляція, інтернет-адре- са, медіа-підтримка, медіа-текст. Багато з та- ких іменників уже зафіксовано в орфографічних словниках, попри те, що вони деформують сис- темно зумовлену граматичну норму української літературної мови виражати атрибутивність за допомогою прикметника – спеціалізованого за- собу реалізації ознаковості та обмежують віді- менникове творення прикметників, що дає під- стави констатувати їхній деструктивний вплив на українське прикметникове словотворення. Замість початкових означальних іменникових компонентів бізнес-, піар-, інтернет-, медіа- в названих та інших складних утвореннях варто вживати спільнокореневі з ними прикметники бізнесовий, піарівський, піарний, інтернетний, інтернетовий, інтернетівський (у мовній прак- тиці ще не спостерігаємо чіткості, послідовності в сполучуваності цих спільнокореневих прикмет- ників з іменниками), медійний або ж синонімійні за значенням прикметники на зразок комерцій- ний, вигідний, підприємницький, прибутковий (до бізнесовий), міжмережевий (до інтернет- ний) чи абревіатуру ЗМІ (до медійний) та інші засоби, пор.: бізнесові (комерційні) новини, бізне- сова (комерційна, вигідна, прибуткова) справа, бізнесові захоплення, бізнесова ідея, бізнесова освіта, бізнесова школа; піарівське дійство, пі- арівські заходи; інтернетне видання, інтернет- ний часопис, інтернетна послуга, інтернетне голосування, інтернетна трансляція; медійне життя (життя ЗМІ), медійна підтримка (під- тримка ЗМІ), медійна аналітика, медійний працівник.

   Паралельне функціонування генетично неод- норідних, але близьких за значенням префіксів спричинило розвиток неоднакових взаємовідно- шень між словотвірними типами, а також дискусії щодо їхнього розмежування та кваліфікації – пре- фікси, префіксоїди, префіксоїдні основи, препози- тивні компоненти, міжнародні компоненти тощо, оскільки не всі чужомовні афікси на українському ґрунті функціонують як префікси [4, с. 311].
   Зокрема, більшість латинських префіксів функ- ціонує в українській мові, реалізуючи своє основне семантичне значення приєднуючись зазвичай до основ слів іншомовного походження, пор.: атаку- вати – контратакувати, формувати – деформу- вати, інформувати – дезінформувати, культи- вувати – рекультивувати, мобілізувати – іммо- білізувати. В українській мові в багатьох словах іншомовного походження втрачений внутрішньо- афіксальний поділ і префікси не вичленовують, оскільки вони вже входять до складу кореня, пор.: імплантувати, консервувати [4, с. 312].
   Так простежуємо активне сполучення латин- ських та грецьких префіксів як з іменними, так і з дієслівними основами. Іншомовний префікс ре- та питомий пере- можуть бути взаємозамінними, сполучаючись із дієслівними основами, пор.: пе- реконструювати і реконструювати, переорга- нізувати і реорганізувати.
   Продуктивність в українському словотворенні виявляє латинський префікс де- переважно поєд- нуваний з дієсловами, передаючи значення «ви- далення, усунення чого-небудь», пор.: дезінфек- ція, декодувати, дезорієнтувати.
   Грецький префікс а- має значення «запере- чення або відсутність ознаки, властивості, яка виражена основною частиною слова», напр.: апо- літизувати, аритмія. У деяких випадках цей префікс може бути взаємозамінним, пор.: амора- лізувати – деморалізувати.
   Запозичений грецький префікс анти- взаємо- замінний із питомим українським проти-, пор.: антиотрута – протиотрута. Як зазначають дослідники, раніше ці префікси приєднували до похідних основ залежно від їхнього походження: анти- – переважно до основ іншомовного похо- дження, проти- – до власномовних основ. З часом ця відмінність нівелювалася, уможливило виник- нення термінів-варіантів з обома префіксами в семантично еквівалентних термінах. Варто зазна- чити, що сьогодні переважно послуговуються пре- фіксом проти-, який поєднують також з основами іншомовного походження, напр.: антитіло – проти- тіло, антивірусний – противірусний [8, с. 119].
   У межах спільного значення «несправжній, хибний» зблизилися грецький префікс псевдо- та латинський квазі-. У словотвірній системі сучас- ної української мови ці іншомовні компоненти реалізують свій семантичний потенціал як пре- фіксоїдні основи, вступають у синонімійні від- ношення з питомим префіксом лже-, поєдную- чись із тими самими основами, пор.: лженаука – псевдонаука – квазінаука; лжедемократичний – псевдодемократичний – квазідемократичний.
   Надаючи твірним основам просторового зна- чення, латинські префікси транс- і суб- здатні до взаємозаміни з питомим між-, напр.: тран- сконтинентальний – субконтинентальний – міжконтинентальний.
   
Латинський префікс екстра- може поєднува- тися з питомими українськими префіксами за-, пре-, три- / тре-, над-, все-, грецькими гіпер-, архі- для вираження різних відтінків спільного словотвірного значення інтенсивності, переда- ючи незначну, високу та дуже високу інтенсив- ність ознаки, пор.: премодний, супермодний, уль- трамодний.
   Грецький компонент мега-, що його викорис- товують для скороченого написання кратних одиниць, продуктивний не лише в системі термі- нотворення. Нині спостерігаємо його активність під час творення неологізмів, зокрема в реклам- ній індустрії, пор.: мегазнижки, мегапропозиції, мегаподарунки. У цьому контексті синонімійни- ми є запозичення, що виражають інтенсивність ознаки, напр.: суперхіт – мегахіт, супердержа- ва – мегадержава. Як зауважує Н.Ф. Климен- ко, функціонування цих префіксоїдних основ у складних словах по-своєму уточнює їхню семан- тику порівняно з етимологічно співвідносними словами, активізуючи нові семи [6, c. 56].
   Зі словотвірною нормою конфліктує  чима-  ло лексичних запозичень з англійської мови,  які безпідставно освоєні українською мовною практикою як складні іменники, що пишуть з дефісом, хоч вони не є в українській мові юкста- позитами, утвореними з двох самостійних імен- ників без сполучного голосного, пор.: біг-мак, біч-волейбол, веб-майстер, веб-сайт, екзит- пол, кіндер-сюрприз, нон-стоп, плей-оф, прайм- тайм, фітнес-клуб, хард-рок та ін. Вони пору- шують і чинні орфографічні норми про правопис складних слів з дефісом.
   До 2019 року непростою, однозначно не розв’язаною і зі словотвірного, і з правописного погляду вважали проблему статусу тих запози- чень, які поповнили склад морфем української мови, що вказують на інтенсивність чи крайній вияв ознаки, високий рівень професійності, май- стерності тощо. Вони є функційними аналогами таких уже словотвірно освоєних префіксів (пре- фіксоїдів), як супер-, гіпер-, архі-, екстра-, уль- тра- й українських префіксів над-, за-. До най- уживаніших нових словотворчих морфем, що виражають інтенсивність, належать топ-, віп-, бліц-, біт-. Попереднє їхнє написання з дефісом порушувало сформовану в українському слово- творі традицію писати префікси інтенсивності разом у нових запозиченнях і новотворах. Це породжувало непослідовність у словотвірному освоєнні однотипних за словотвірним значенням похідних одиниць, пор.: супермодель, але топ- модель, суперстиліст, але топ-стиліст, супер- ложа, але віп-ложа. У сучасному українському словотворенні порушені й норми оформлення нових мішаних абревіатур, перша частина яких є скороченою прикметниковою основою  (поп-  від популярний, еліт- від елітний, економ- від економний, секс- від сексуальний, штрих- від штрихований) чи синонімічною певній прикмет- никовій основі (арт- і мистецький), а друга – цілим іменником, тому що їх пишуть з дефісом, пор.: поп-гурт (замість попгурт), еліт-клас (за- мість елітклас), економ-пропозиція (замість еко- номпропозиція), секс-послуги (замість секспослу- ги), штрих-код (замість штрихкод), арт-бізнес (замість артбізнес) тощо. До набрання чинності

нового «Українського правопису» 2019 року такі запозичення і похідні з ними утворення вжива- ли у формі, непристосованій до традицій слово- твірної системи української літературної мови.
   У прикметниковому словотворенні спостері- гаємо взаємодію словотвірних типів відносних спільнокореневих прикметників, утворених від новітніх іменникових запозичень за допомогою словотворчих суфіксів -ов- та -н-, пор.: дайджес- товий і дайджестний, дефолтовий і дефолт- ний, інтернетовий і інтернетний, снікерсовий і снікерсний. Проте, як засвідчує мовна практи- ка, ширші функційні можливості в словотвірного типу із суфіксом -ов-, він переважає в прикметни- ках, утворених від новозапозичених англіцизмів на -инг/-інг, пор.: демпінгований, кастинговий, рейтинговий, холдинговий, та від односкладо- вих іншомовних основ, напр.: брендовий, сленго- вий, блюзовий [5, с. 56–57].
   Висновки і перспективи дослідження. Отже, нові явища, зафіксовані в словотвірній структурі української літературної мови двох останніх де- сятиріч, неоднорідні, а динамічні процеси мають

діаметрально протилежний характер: одні з них спрямовані на зміцнення історично сформованих українських словотвірних варіантів, збереження національної ідентичності словотворення, вилу- чення словотвірних типів російської мови та замі- ну їх українськими; інші, зокрема ті, що сталися під глобалізаційними впливами, передусім ак- тивними лексичними запозиченнями, нав’язали їй словотвірні зразки утворення складних слів, абревіатур та інших похідних одиниць англій- ської мови, що спричинило певні обмеження українського словотворення, порушило його тра- диції, тобто деструктивно вплинули на словотвір- ні норми сучасної української літературної мови. Відзначені порушення обов’язкових словотвірних норм зумовили вживання багатьох нових запози- чень, не адаптованих до її словотвірної та право- писної систем. Ми обстоюємо думку, що, незважа- ючи на сучасні інтеграційні процеси, тенденції уніфікації термінології, перевагу варто надавати питомим словотворчим засобам, зокрема в тих ви- падках, де наявні словотвірні можливості для збе- реження та розвитку ресурсів рідної мови.

Список літератури:
1. Безпояско О.К., Городенська К.Г. Морфеміка української мови. Київ : Наукова думка, 1989. 200 с.
2. Городенська К.Г. Префікси і префіксоїди в українській мові. Мовознавство. 1986. № 1. С. 36–41.
3. Городенська К.Г. Нові явища та процеси в українському словотворенні на тлі словотвірних норм. Дивослово. 2013. № 6. С. 34–37.
4. Івасишина Т.А. Давньогрецькі й латинські префікси в українському словотворенні: семантичні варіації. Граматичний простір сучасної лінгвоукраїністики. Катерині Григорівні Городенській. Київ : Видавничий дім Дмитра Бураго, 2019. 436 с.
5. Кислюк Л. Сучасна словотвірна норма української мови: мовна практика та кодифікація. Українська мова. 2012. № 1. С. 52–66.
6. Клименко Н.Ф. Літературна норма і неологізми. Наукові записки НаУКМА. Філологічні науки (Мовознав- ство). 2012. Том 137. С. 53–58.
7. Коць Т. Літературна норма у функціонально-стильовій і структурній парадигмі. Київ : Логос. 2010, 303 с.
8. Содомора П.А. Греко-латинські префікси та їх відображення в українській філософській та медичній термі- нології. Вісник Національного університету «Львівська політехніка». 2011. № 709 : Проблеми української термінології. С. 116–120.
References:
1. Bezpoyasko, O.K., & Horodenska, K.H. (1989). Morfemika ukrayinskoyi movy [Morphemics of the Ukrainian language]. Kyiv: Naukova dumka. (in Ukrainian)
2. Horodenska, K.H. (1986). Prefiksy i prefiksoyidy v ukrayinskij movi [Prefixes and prefixoids in the Ukrainian language]. Linguistics, vol. 1, pp. 36–41.
3. Horodenska, K.H. (2013). Novi yavyshha ta procesy v ukrayinskomu slovotvorenni na tli slovotvirnyx norm [New phenomena and processes in Ukrainian word formation against the background of word-forming norms]. Divoslovo, vol. 6, pp. 34–37.
4. Ivasyshyna, T.A. (2019). Davnogreczki j latynski prefiksy v ukrayinskomu slovotvorenni: semantychni variaciyi [Ancient Greek and Latin prefixes in Ukrainian word formation: semantic variations]. Gramatychnyj prostir suchasnoyi lingvoukrayinistyky. Kateryni Hrygorivni Horodenskij [The grammatical space of modern linguistics]. Kyiv : Vydavnychyj dim Dmytra Burago. (in Ukrainian)
5. Kyslyuk, L. (2012). Suchasna slovotvirna norma ukrayinskoyi movy: movna praktyka ta kodyfikaciya [Modern word-forming norm of the Ukrainian language: language practice and codification]. Ukrainian language, vol. 1, pp. 52–66.
6. Klymenko, N.F. (2012). Literaturna norma i neologizmy [Literary norm and neologisms]. Scientific notes of NaUKMA. Philological sciences (Linguistics), vol. 137, pp. 53–58.
7. Kots, T. (2010). Literaturna norma u funkcionalno-stylovij i strukturnij paradygmi [Literary norm in the
functional-stylistic and structural paradigm]. Kyiv: Logos. (in Ukrainian)
8. Sodomora, P.A. (2011). Greko-latynski prefiksy ta yix vidobrazhennya v ukrayinskij filosofskij ta medychnij terminologiyi [Greco-Latin prefixes and their reflection in Ukrainian philosophical and medical terminology]. Bulletin of the National University «Lviv Polytechnic», vol. 709, pp. 116–120.





Denysovets Iryna
National University «Yuri Kondratyuk Poltava Polytechnic»
INTERACTION AND COMPETITION OF SPECIFIC AND FOREIGN LANGUAGE WORD-FORMING RESOURCES IN THE MODERN UKRAINIAN LANGUAGE
Summary. The article focuses on the theoretical aspects of the interaction and competition of specific and foreign word-forming resources in the modern Ukrainian language. The views of linguists on the trend of de- velopment of the latest derivation system are outlined. It is emphasized that the symbiosis of native-Ukrainian and foreign-language word-formation means is generated and is based on the tendency to democratization and intellectualization of language in the context of globalization of social processes. Possibilities of functioning of productive foreign affixes in their interaction with specific counterparts are considered. Such forms contribute to the active creation of occasional and stylistically neutral derivatives and are markers of the current state of development of the Ukrainian language. It is substantiated that the analysis of new word-forming phenomena caused by globalization influences, processes of mastering new borrowings partly lacks objectivity, critical lin- guistic assessment, professional recommendations on the need and expediency of their use. The purpose of the study is to analyze the theoretical aspects of the interaction and competition of specific and foreign word-form- ing resources in the modern Ukrainian language. It is substantiated that new phenomena and processes in Ukrainian word formation are largely due to extralinguistic factors, including globalization influences, active borrowings from the lexicon and sectoral terminology of the Ukrainian language, changes in socio-political nature in Ukraine, awakening of national-linguistic consciousness of the Ukrainian elite. etc., as well as lin- guistic factors, primarily the development of intralinguistic processes aimed at strengthening the indigenous word-forming variants and preserving the identity of national word-formation. It is determined that under the influence of globalization tendencies the Ukrainian language practice was flooded with complex units (direct borrowings and innovations), combining two nouns, the first of which expresses an attributive meaning. It has been observed that the parallel functioning of genetically heterogeneous but close in meaning prefixes has led to the development of unequal relationships between word-forming types, as well as discussions about their differentiation and qualification – prefixes, prefixoids, prefixoid bases, prepositional components, international components, etc. Ukrainian soil function as prefixes. It is determined that the new phenomena recorded in the Ukrainian language practice and in the word-forming structure of the Ukrainian literary language of the last two decades are heterogeneous, and dynamic processes are diametrically opposite: some of them are aimed at strengthening historically formed Ukrainian word-forming variants, preserving national identity. word-form- ing types of the Russian language and their replacement by Ukrainian; others, in particular those under globalization, especially active lexical borrowing, imposed on it word-formation patterns of complex words, abbreviations, and other derivatives of the English language.
Keywords: word formation, derivative, specific affixes, foreign language word-forming resources, globalization processes, democratization.