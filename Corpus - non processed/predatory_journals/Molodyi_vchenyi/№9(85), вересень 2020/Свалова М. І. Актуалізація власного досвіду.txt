«Молодий вчений» • № 9.1 (85.1) • вересень, 2020 р.
DOI: https://doi.org/10.32839/2304-5809/2020-85.1-20 УДК 821.161.2.09-92Славінська



Свалова М.І.
Полтавський національний педагогічний університет
імені В.Г. Короленка

АКТУАЛІЗАЦІЯ ВЛАСНОГО ДОСВІДУ ЯК УМОВА ВЗАЄМОДІЇ АВТОРА З ЧИТАЧЕМ У КНИЖЦІ І. СЛАВІНСЬКОЇ «МОЇ ЗАПАСНІ ЖИТТЯ»
Анотація. Досліджено способи актуалізації І. Славінською власного досвіду у книжці «Мої запасні жит- тя» (Львів, 2019), здійснено аналіз особливостей представлення фактів, ситуацій та спогадів у контексті впливу на читача. Визначено, що авторка вдається до зміщення акцентів із самої проблеми на власне проживання цієї проблеми, поєднання типового й конкретного, уникає видимих логічних чи композицій- них схем подачі матеріалу. Публіцистка ділиться роздумами про Голодомор і Голокост, знецінення прав людини, значення української мови, недосконалість системи освіти, сексизм та інші актуальні проблеми. Розкрито функцію образу пам’яті, який поєднує всі історії в цілісну картину, увиразнює ключову метафо- ру «запасні життя», подану в назві. Окреслено перспективи подальшого аналізу книжки відомої медійної діячки, що полягають у дослідженні образної системи, композиційних і мовних особливостей.
Ключові слова: досвід автора, есеїстика, образ пам’яті, публіцистика.

   Постановка проблеми. Сучасне медійне середовище  дуже  різноманітне  за спосо-
бами впливу на аудиторію, тому різноманітними є наслідки та результати такого впливу. Сучасна публіцистика зорієнтована не тільки на актуалі- зацію певних проблем, на аналіз, прогноз і пред- ставлення позиції автора відповідно до обраного жанру, а й на рефлексію, занурення у внутрішній світ. Суспільство нині потребує якісних прикладів проговорювання травм, як історичних, так і осо- бистих, адже в центрі уваги публіцистичного ма- теріалу – завжди людина та її взаємодія зі світом. Книжка «Мої запасні життя» (Львів, 2019) – дебютна для І. Славінської, журналістки, пере- кладачки, продюсерки радіо «Культура», коорди- наторки кампанії проти сексизму в медіа та по- літиці «Повага», членкині Українського ПЕН, лауреатки премії пам’яті Олександра Кривенка 2019  року.  Подаючи  міркування  й  спогади як

мозаїчну історію (історії) власного життя, життя родини, роду, публіцистка прагне якщо не зна- йти відповіді на болючі запитання, то принаймні актуалізувати їх у цікавий спосіб, залучивши чи- тача до співпереживання та спільного міркуван- ня, демонструючи неординарний досвід «публіч- ного» самоаналізу.
   Аналіз останніх досліджень і публіка- цій. Жанр есею – надзвичайно гнучкий і в зміс- товому, й у формальному планах, тому навряд чи можна сформулювати його універсальне ви- значення. Т. Шевченко, досліджуючи есеїстику українських письменників як феномен літерату- ри кінця ХХ – початку ХХІ ст., зазначає: «Склад- ність осмислення есею також зумовлена тим, що процес цей відбувається одночасно в багатьох галузях гуманітаристики: філософії, художньої літератури, науки, публіцистики, культурології, педагогіки  тощо»  [6,  с.  20].  Актуальними нині
© Свалова М.І., 2020

є напрацювання таких дослідників і дослідниць, як М. Балаклицький, В. Здоровега, М. Гнатюк, О. Гук, Н. Мирошкіна, І. Михайлин, К. Сільман, О. Ципоруха, С. Шебеліст, Т. Шевченко та ін. Ін- терес науковців свідчить про складність есеїсти- ки як різновиду творчості, адже в есеї автори за- вжди мають широкі можливості для креативного самовираження. Нам близька думка О. Гук, що
«есе – це багатогранне, складне жанрове утво- рення, в природі якого закодовані найрізнома- нітніші чинники пізнання» [2, с. 38].
   Виділення не вирішених раніше частин загальної проблеми. Актуальність цієї розвід- ки зумовлена тим, що дебютна книжка І. Сла- вінської ще не була предметом ґрунтовного ана- лізу, якого вона потребує насамперед на рівні способів опрацювання суспільно значущих тем та проблем, на рівні представлення життєвого досвіду авторки, а також на рівні компонування матеріалу. М. Гнатюк наголошує на метажанро- вій природі есею [1], ми ж можемо констатувати: І. Славінська, обравши медитативно-художній, філософський тон, висвітлює актуальні пробле- ми – відповідно до завдань публіцистики.
   Я. Карпець (інтернет-видання «Український інтерес») так відгукується про книжку І. Славін- ської: «Якщо окреслити одним словом, чим була для мене презентація, потім читання й висновки про книжку, то це слово звучить так – пам’ять. Пам’ять про рід, його ментальні й історичні осо- бливості розвитку й стагнації. Для есеїстки це питання першочергове, наріжним каменем сто- їть у книжці. В одному з есеїв журналістка ко- пає інформацію про власний родовід. Цим подає нам, сучасникам, приклад для наслідування: копайте і ви докопаєтесь до істини. Звідки ти? Який твій рід? Де твій пуп заритий» [3]. На нашу думку, саме образ пам’яті поєднує всі тексти (які не мають заголовків), увиразнює ключову мета- фору «запасні життя», подану в назві.
   Мета статті. Основною метою розвідки є ви- значення способів актуалізації авторкою власно- го досвіду у книжці «Мої запасні життя», аналіз особливостей представлення фактів із біографії та їхнього значення для впливу на читача. Ре- алізація мети передбачає виконання таких за- вдань: 1) виділити ключові проблемні питання, що стали предметом роздумів есеїстки; 2) окрес- лити пізнавальне й естетичне навантаження об- разу пам’яті у книжці І. Славінської; 3) розгля- нути взаємодію «автор-читач», яка відбувається на основі актуалізації авторкою власного життє- вого досвіду.
   Виклад основного матеріалу. Публіцис- тичний та естетичний простір книжки «Мої за- пасні життя» – багатоплановий. З одного боку,  І. Славінська відтворює спогади, розгортає мір- кування на актуальні, злободенні й гострі теми, описує упізнавані чи несподівані ситуації, з ін- шого, конструює метафоричну реальність, уні- версальну й конкретну водночас, що її можна вважати спільним фоном для обміну смислами, формою для наповнення  особливими  змістом  та досвідом кожного читача.
   Розпочинає есеїстка свою історію (яка потім розпадається на кілька історій) спогадом про перший досвід сприйняття власного голосу, пере- плітаючи акустичний та метафоричний аспекти:

«Звук власного голосу, коли чуєш його вперше, вражає. Він не схожий на те, що я чую зазви- чай, бо зазвичай я чую те, що резонує всередині черепа, – це вже батьки пояснюють. Ще якийсь час займе розуміння: на записі голос також не звучить так, як є “насправді”. Звук  залежить від мікрофонів, носія, приміщення, повітря, на- строю» [4, с. 5–6]. Читач розуміє, що звучання, голос, звук – ключові слова, наділені багатьма значеннями. Пригадати, озвучити (назвати, від- шукавши найвиразніший відповідник внутріш- ньому мовленню) – основне пізнавальне, есте- тичне й комунікативне завдання авторки. Вона демонструє читачеві низку спогадів і концептів, прагнучи до найточнішого називання, пояснен- ня деяких процесів, актуалізуючи і читацький,  і перекладацький досвід. І. Славінська виводить важливі теми з особистої площини, і саме в цьо- му полягає ефективність впливу на реципієнта:
«Натомість зі мною говорять друзі. Їхні сімейні історії уривчасті, як і мої. Коли ми зустрічаємося, то збираємо пазл. <…> Твоя історія про Голокост доповнює мою історію про Голодомор, доповнює її історію про депортацію» [4, с. 7].
   Із процесом озвучування родинних, особистих історій, природно, тісно пов’язаний процес при- гадування, до якого авторка залучає і читача че- рез яскраві метафори, виразні, лаконічні деталі, хаотичне компонування матеріалу, у якому не- легко знайти ключові точки чи сюжетні вузли. Пам’ять – це те, що допомагає І. Славінській поступово реконструювати реальність, і осо- бисту, й соціальну, читач може пересвідчитися, наскільки цей процес захопливий, цікавий, але й болісний: «Вся моя пам’ять – суцільна клапти- кова ковдра, і я заздрю тим, хто знає родовід, і те, що на споді, і як усе скроїли, вирізали та підру- били, з якими припусками на шви. Мені ж від ковдри залишилися плями відбілювача, полиня- лі місця, поїдені міллю дірки <…>» [4, с. 9]. Отже, образ пам’яті об’єднує всі порушені проблеми, усі спогади, враження, факти й ситуації в єди- ну строкату картину внутрішнього світу молодої людини, активної, іронічної, але надзвичайно чутливої до світу зовнішнього. Особливо гостро звучить проблема відсутності спільної пам’яті, запитання: «Який кат позбавив пам’яті мою ро- дину?» [4, с. 10] стосується не лише тиранів, на- приклад, Сталіна та інших вождів, а й членів родини, які роками замовчували щось, уникали розмов, відвертали увагу дітей від дражливих тем, самої авторки – представниці свого поколін- ня, яке має згадати все й неодмінно розказати згадане. І. Славінська – своєрідна хронікерка, чия діяльність спрямована саме у внутрішню площину, площину вражень, емоцій, спогадів, забутих деталей, випадкових нюансів, несподі- ваних асоціацій.
   Правда як множина варіацій – цей парадокс найбільше цікавить публіцистку, вона ставить собі низку запитань, на які має відповісти й чи- тач, вона шукає саме таку правду в багатьох ас- пектах; гендерна рівність, біль від історичної травми, приховані й забуті моменти родинного життя, дорослішання, патріотизм, права люди- ни – усі ці питання авторка осмислює аналітич- но-критично, намагаючись відійти від стерео- типів, визначити і зрозуміти приховані зв’язки:

«Офіційна історія, як на моє око, воліє створюва- ти галерею портретів і сцен житія, але уявімо іс- торію України, розказану дружиною дисидента. Якщо він герой і мученик, то хто вона? Можливо, сексотка? Можливо, сама ув’язнена чи у вигнан- ні? Можливо, “солом’яна” вдова? Можливо, роз- лучена? Можливо, безробітна?» [4, с. 29]. В історії І. Славінської багато таких риторичних «можли- во?», і подумати про можливі варіанти добре ві- домого та, на перший погляд, однозначного вона без пафосу й моралізаторства спонукає читача. Авторка прагне не засуджувати, а знати, не оці- нювати, а шукати й аналізувати факти, адже питання, пов’язані з будь-яким «героїчним ми- нулим», часто потребують серйозних уточнень:
«Мені було би цікаво більше читати та чути про досвіди колаборації (особливо з радянською вла- дою) в Україні: таку історію, напевно, може пе- ретравити покоління онуків і правнуків тих, хто були колаборантами. Та є суттєва вада: про своїх предків хочеться пам’ятати як про чистих і до- брих» [4, с. 112–113].
   Наскрізною у  книжці  «Мої  запасні  життя»  є тема історичних трагедій, закріплених у досві- ді авторки, сприйнятих суб’єктивно, але завжди актуальних. Авторка скрупульозно «препарує» свій досвід сприйняття Голодомору, констатую- чи, проте, що не пам’ятає, коли вперше про ньо- го щось почула, вона згадує заборони брати їжу в чужих, звичку ретельно все доїдати, виробле- ну старшими поколінням, тексти на цю тему зі шкільної «Читанки», почуття провини. Авторка ретельно фіксує спогади й доводить, що ця тра- гедія – завжди з нами, бо проживаємо ми її по- стійно, вона актуальна для всіх поколінь укра- їнців: «Від набутої звички доїдати доводиться позбуватися: поступово вчишся не їсти те, що не смакує, та не переживати, якщо в ресторані не можеш закінчити замовлену страву. З почуттям провини вдається боротися: з хліба, що лишився, можна сушити сухарі, а влітку той черствий хліб знаходить собі вжиток у гаспачо» [4, с. 43].
   Для налагодження комунікації з читачем, по- тужнішого емоційного впливу авторка вдається до різноманітних способів актуалізації власного досвіду. Насамперед І. Славінська осмислює не проблему чи ситуацію, а себе, власну причет- ність до порушених питань, не претендуючи на універсальність висновків (та й не формулюючи їх). Звертаючись до спогадів про дитинство, акту- алізуючи читацький досвід, наводячи приклади зі своєї перекладацької та журналістської діяль- ності, І. Славінська пише про Голодомор і Голо- кост, захист прав людини та діяльність церков, пропаганду мови ненависті, недосконалість сис- теми освіти, осмислює проблему перекладу ін- формації про національні трагедії, донесення її до аудиторії іншими мовами, аналізує гендерні стереотипи, ділиться думками про сексизм, жіно- че тіло й жіночність тощо. До прикладу, надзви- чайно важливим для авторки є мовне питання, не тільки в патріотичному контексті, її цікавлять стосунки людини і мови, сфери мовлення, впли- ви, яких зазнає людина, перебуваючи в певній мовній системі.
   У «Моїх запасних життях» І. Славінська над- звичайно різна – і російськомовна дитина, яка контактувала переважно з російськомовними ка-

налами комунікації, але перед початком шкіль- ного навчання чомусь вирішила заговорити українською, і філологиня, журналістка, люди- на з багатим комунікативним досвідом, яка ро- зуміє, що мова – це дуже складний і потужний механізм: «Обговорювати якісь побутові штуки та справи родичів легше російською, про літе- ратуру краще говорити українською чи фран- цузькою, натомість про вино та їжу – найкраще французькою, а от на конференціях  виступа-  ти простіше англійською, чи то пак на globish» [4, с. 48]. Отже, перший спосіб представлення свого досвіду – це зміщення акцентів із самої проблеми на власне проживання цієї проблеми, і прикметно, що для авторки немає менш значу- щих чи актуальніших питань, важливість кож- ного з них – незаперечна.
   Другий спосіб актуалізації власного досвіду есеїсткою – це поєднання в описаних ситуаціях типового й конкретного, тому узагальнений «дух часу» набуває в її книжці чітких ознак і харак- теристик, за якими читач може і впізнати за- гальну картину, й максимально  чітко  уявити її, «підставивши» схожі чи протилежні деталі зі свого життя: «Школа швидко навчає толерувати насильство. Для цього вигадується низка “при- чин”. Публічно ображають однокласницю-трієч- ницю, бо вона яскраво фарбує губи. А цю бачили в парку з хлопцями. А цей ніс у руках пляшку пива і трапився на очі вчительці. І той трохи по- вільний, його називають “страус”. А ту – “вівця”. Мене теж так називали, як і інших дівчат: водо- діл лежав між “вівцею” та “бичкою”» [4, с. 99].
   Проблеми усвідомлення власного вибору, го- товності до протистояння, розуміння чиєїсь інак- шості й меж особистого простору (емоційного, фізичного, духовного тощо) хвилюють авторку протягом усієї її історії, вона підводить читача до висновку про необхідність критично оцінюва- ти ті стереотипні образи і правила, які завжди пропонує оточення: «Щось глибоко радянське, а може, й пострадянське містить віра у всемогутнє начальство без назви, імені, прізвища та посади. У те, що міністр може самостійно вершити долі, змінюючи правила гри під час гри? Чи, може, президент?» [4, с. 102].
   Третій спосіб звернення до  власного  досві- ду – це сама структура історії, яка складається   з багатьох історій, що між ними й на рівні зміс- ту, й на рівні композиції немає чіткого зв’язку. Авторка наче говорить сама з собою, не дотриму- ючись якихось видимих логічних чи композицій- них схем, проте така комунікація дає читачеві свободу – пригадати, посміхнутися, помітити не- сподіваний зв’язок між деталями, спогадами, ви- падковими враженнями чи фактами та подіями. Образ клаптикової ковдри – це ключ до розуміння і манери викладу, і специфічної автобіографіч- ності, і комунікативного завдання есеїстки, адже наприкінці історії авторка розшифровує назву книжки: «Історії інших – це мої запасні життя.  В них, як і в прочитаних книжках, маю можли- вість прожити більше років, більше епох і більше досвідів. Є ті, що дарують тобі факти та знання, є ті, що дарують емоційний досвід, який немож- ливо було би здобути інакше» [4, с. 151].
   Висновки і пропозиції. Отже, І. Славінська демонструє цікавий приклад есеїстичного само-

аналізу. Публіцистка в медитативно-художній формі міркує про Голодомор і Голокост, знеці- нення прав людини, значення української мови, недосконалість системи освіти, гендерні стерео- типи та інші актуальні проблеми. Для налаго- дження контакту з реципієнтом, наводячи при- клади зі свого життя, вона вдається до зміщення акцентів із самої проблеми на власне проживан- ня цієї проблеми, поєднання типового й конкрет-


ного, уникає видимих логічних чи композицій- них схем подачі матеріалу. Важливим у книжці є образ пам’яті, який поєднує всі історії в цілісну картину, увиразнює ключову метафору «запасні життя», що подана в назві. Перспективи подаль- шого аналізу книжки «Мої запасні життя» поля- гають у глибшому дослідженні образної системи, а також у визначенні композиційних і мовних особливостей.

Список літератури:
1. Гнатюк М.М. Жанрово-тематична парадигма сучасної есеїстики. Літературознавчі студії. 2015. Вип. 1 (1). С. 96–104.
2. Гук О.В. Становлення ідентичності жанру есе: методологічний аспект. Молодий вчений. 2018. № 9.1 (61.1). С. 35–39.
3. Карпець Я. Кожному Андрію Бондарю потрібна своя Ганна Улюра. Український інтерес. URL: https://uain.press/ blogs/kozhnomu-andriyu-bondaryu-potribna-svoya-ganna-ulyura-1095658 (дата звернення: 22.08.2020).
4. Славінська І. Мої запасні життя: мала проза. Львів : Видавництво Старого Лева, 2019. 152 с.
5. Шебеліст С. Теоретичні аспекти жанру есею. Слово і Час. 2007. № 11. С. 48–56.
6. Шевченко Т. Есеїстика українських письменників як феномен літератури кінця ХХ – початку ХХІ ст. : моно- графія. Київ : Видавничий дім Дмитра Бураго, 2019. 584 с.
References:
1. Hnatiuk, M.M. (2015). Zhanrovo-tematychna paradyhma suchasnoyi eseyistyky [Genre-thematic paradigm of the modern essay writing]. Literaturoznavchi studiyi, vol. 1 (1), pp. 96–104.
2. Huk, O.V. (2018). Stanovlennya identychnosti zhanru ese: metodologichnyi aspekt [Formation of the identity of essay genre: methodological aspect]. Molodyi vchenyi, no. 9.1 (61.1), pp. 35–39.
3. Karpets, Ya. (2019). Kozhnomu Andriyu Bondaryu potribna svoya Hanna Ulyura [Every Andriy Bondar needs his own Hanna Ulyura]. Ukrayinskyi interes. Available at: https://uain.press/blogs/kozhnomu-andriyu-bondaryu- potribna-svoya-ganna-ulyura-1095658 (accessed: 22 August 2020).
4. Slavinska, I. (2019). Moyi zapasni zhyttya: mala proza [My spare lives: short prose]. Lviv: Vydavnytstvo Staroho Leva. (in Ukrainian)
5. Shebelist, S. (2007). Teoretychni aspekty zhanru eseyu [Theoretical aspects of essay genre]. Slovo i Chas, no. 11, pp. 48–56.
6. Shevchenko, T. (2019). Eseyistyka ukrayinskykh pysmennykiv yak fenomen literatury kintsya XX – pochatku  XXI stolit: monohrafiya [Essays of Ukrainian writers as a phenomenon of literature of the late XX – early      XXI centuries: monograph]. Kyiv: Vydavnychyi dim Dmytra Burago. (in Ukrainian)





Svalova Maryna
Poltava V.G. Korolenko National Pedagogical University
  ACTUALIZATION OF OWN EXPERIENCE AS A CONDITION OF THE AUTHOR’S INTERACTION WITH READER IN THE BOOK «MY SPARE LIVES» BY I. SLAVINSKA
Summary. The methods of actualization of I. Slavinska’s own experience in the book «My spare lives»    (Lviv, 2019) are investigated, the features of presentation of facts, situations and memories in the context of influence on reader are analyzed in the current article. The relevance of this research work is due to the fact that I. Slavinska's debut book has not yet been the subject of a thorough analysis which it needs primarily at the level of ways to deal with socially significant topics and problems, presentation of life experience and com- posing of material. The author choosing a meditative-artistic and philosophical tone covers important issues in accordance with the tasks of journalism. I. Slavinska is a peculiar kind of chronicler whose activity is directed to the inner sphere, impressions, emotions and memories. Her book is a model of journalism that performs a therapeutic function, because it focuses on self-analysis, search and understanding of traumatic situations, primarily research of own history. The author engages the reader in the process of recollection through vivid metaphors, expressive, laconic details, specific composition of the material. Reproducing memories, raising acute topical issues the essay writer constructs a metaphorical reality, universal and concrete at the same time, and it can be considered as a common background for the exchange of senses, a form for filling special content and experience of each recipient. It is determined that the author shifts the emphasis from the prob- lem itself to the actual course of this problem, combines typical and specific aspects, avoids visible logical or compositional schemes of material’s presentation. The journalist shares her thoughts about the Holodomor and the Holocaust, the devaluation of human rights, the importance of the Ukrainian language, the imperfection of the education system, sexism and other current issues. Researcher reveled function of the memory’s image which combines all the stories into a holistic picture and underlines the key metaphor of «spare lives» given in the title. The prospects for further analysis of the book of a well-known media figure in particular the study of the image system, compositional and linguistic features are outlined in the article.
Keywords: author’s experience, essay writing, image of memory, journalism.

