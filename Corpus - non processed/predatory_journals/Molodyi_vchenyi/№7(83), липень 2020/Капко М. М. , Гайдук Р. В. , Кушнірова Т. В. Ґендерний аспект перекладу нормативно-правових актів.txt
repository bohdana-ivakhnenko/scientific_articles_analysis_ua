«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-17 УДК 81.255.2-055.1/.2:34(094)



Капко М.М., Гайдук Р.В., Кушнірова Т.В.

Національний університет «Полтавська політехніка імені Юрія Кондратюка»
ҐЕНДЕРНИЙ АСПЕКТ ПЕРЕКЛАДУ НОРМАТИВНО-ПРАВОВИХ АКТІВ
Анотація. У статті розглянуто питання ролі ґендерного аспекту мови нормативно-правових актів у про- цесі їх перекладу. Проаналізовано своєрідні лексичні, стилістичні та граматичні якості нормативно-пра- вових актів та основні складнощі їх сприйняття та перекладу. Визначено вплив ґендерно маркованих та ґендерно нейтральних аспектів на емоційно-експресивну забарвленість тексту. Визначено поняття ґенде- ру та його місце в лінгвістиці та перекладознавстві, досліджено зміст ґендерного аспекту в текстах норма- тивно-правових актів та їх перекладі, його вплив на якість перекладу та сприйняття тексту реципієнтом. Окреслено способи уникнення неадекватного відтворення ґендерного аспекту нормативно правових актів при перекладі та їх ефективність.
Ключові слова: ґендер, ґендерно маркована лексика, ґендерно нейтральна лексика, фемінність, маскулінність.


       Постановка проблеми. Ґендер як соціо- культурний концепт наразі є предметом дослідження представників усіх галузей гума- нітарних наук. У зв’язку з цим розповсюджен- ня набуває ґендерна лінгвістика, яка досліджує стилістичні питання ґендеру в мові та тісно пов’язану з ними граматичну конструкцію роду, її прояви та вплив на сприйняття тексту чита- чем. Дослідження ґендерного аспекту перекладу у сучасному перекладознавстві фокусуються на таких текстах, що мають найбільший вплив на громадськість, оскільки ґендерні питання в пер- шу чергу пов’язані з соціокультурним аспектом діяльності людини. Нормативно-правові акти мають потужний вплив на суспільство і регулю- ють його діяльність. Коректний та адекватний переклад такого типу текстів є запорукою їх по- вного розуміння та потребує ретельного дослід-
ження їх ґендерного аспекту.
   Аналіз останніх досліджень і публікацій. Мова права, шляхи впливу нормативно-право- вих актів на реципієнта з точки зору їх мовно-  го аспекту, досліджувалися у багатьох наукових

працях. Внесок у вивчення цього питання зро- бити такі правознавці як А. Піголкін, П. Рабіно- вич, С. Алексєєв, В. Баранов, А. Черданцев, мо- вознавці В. Ісаков, С. Кравченко, І. Борисенко, О. Зарума-Панських, перекладознавці В. Алі- мов, М. Гамзатов, І. Сидоренко та інші.
   У сучасному науковому дискурсі, стать, яку раніше розглядали як таку, що визначається виключно біологічними факторами, почали ін- терпретувати як явище, що має соціокультурне забарвлення. Так виокремили соціокультурне вираження статі, тобто ґендер. Сам термін «ґен- дер» та його визначення як соціального та куль- турного аспекту з’явилися у науковому дискурсі ще у середині ХХ століття, але аналіз ґендерних аспектів мови розпочався у 1970-х роках з праць науковців Р. Лакоффа, Д. Таннена, Д.Камерона та ін. Далі цією проблемою традиційно займали- ся західні та вітчизняні дослідники (Ж. Лакан, П. Мартинюк, О. Горошко та ін.). У сучасному пе- рекладознавстві набувають поширення дослід- ження ролі ґендеру в перекладі. Завдяки пра- цям В. Коптілової, В. Радчука, О. Чередниченка


© Капко М.М., Гайдук Р.В., Кушнірова Т.В., 2020

та ін., що розкривають питання соціокультурно- го аспекту перекладу, можливими стали вітчиз- няні дослідження ґендерного аспекту перекладу текстів художніх, публіцистичних та офіційно-ді- лових (А. Галас, О. Комов, Ю. Бойко, А. Рогатюк та ін.). Утім, питання ґендерного аналізу пере- кладу таких документів як нормативно-правові акти залишається, практично, не розкритим у су- часному українському  перекладознавстві,  чим  і викликана актуальність нашого дослідження.
   Виділення не вирішених раніше частин загальної проблеми. Хоча ґендерні питання набувають популярності та розповсюдження у су- часному науковому світі та у сфері лінгвістики, існує небагато досліджень ґендеру в контексті пе- рекладу. Більшість таких робіт націлена або на вирішення питань ґендерного аспекту перекла- ду художніх текстів та подолання перешкод, які постають перед перекладачем під час відтворен- ня такого тексту оригіналу зі збереженням його граматичної та стилістичної ґендерної специфі- ки або на вплив ґендеру перекладача на процес та результат перекладу. Таким чином, ґендерні властивості текстів правового спрямування та, власне, своєрідність їх перекладу з огляду на такі властивості, не є достатньо вивченою. Тому метою нашого дослідження є окреслення сти- лістичних та граматичних проявів ґендеру у тек- стах нормативно-правових актів та визначення ролі ґендерного аспекту у досягненні адекватно- го та точного перекладу таких текстів.
   Виклад основного матеріалу. Нормативно- правові акти, такі як конституція певної країни або законодавчі кодекси, регулюють діяльність практично кожного громадянина, що доводить потужність впливу таких документів на людей та підвищує рівень відповідальності переклада- ча, який працює з ними.
   Поняття мови права є комплексним. До ньо- го входить: мова юридичної  літератури,  осві-  ти та науки; мова текстів правового характеру, тобто законів, нормативно-правових актів, пра- вових та інтерпретаційних актів. Існує ряд осо- бливостей мови права, які визначають складний та специфічний характер перекладу юридичних та правових документів [2, с. 8].
   Лексика текстів мови права – це поєднання термінологічних і спеціальних лексичних одиниць та шару нейтральної, загальновживаної лексики. Незначна кількість лексичних одиниць типового правового тексту є термінами, спеціальними сло- вами чи словосполученнями, оскільки нейтральна лексика у такому типі текстів є домінантною. Це сприяє повному  розумінню  інформації,  поданої  у правовому тексті, незалежно від наявності чи відсутності у реципієнтів спеціальної підготовки будь-якого рівня чи загальної ознайомленості із професійною юридичною та правовою  лексикою. З цієї ж причини лексика термінологічна та спеці- альна вживається у прямому значенні, що сприяє точності, однозначності та офіційності тексту.
   Офіційність не є єдиною стилістичною озна- кою текстів юридичного спрямування. Таким текстам властивий консерватизм, нейтральність, ясність, лаконічність, клішованість та шаблон- ність. Не властиві стилістиці правових докумен- тів, у свою чергу, естетичність, надмірна експре- сивність та емоційне забарвлення тверджень.
   
При перекладі варто звернути увагу на збе- реження експресивної нейтральності тексту нормативно-правового акту, оскільки такий до- кумент направлений на регулювання стосунків у суспільстві, впливу влади на поведінку пере- січного громадянина. Нормативно-правові акти мають впливати на свідомість людей та мають усвідомлюватися без почуттів та емоцій. Досяг- нення емоційної та експресивної нейтральності пов’язано з униканням вживання слів у перенос- ному значенні, синонімів, порівнянь тощо, аби забезпечити неупереджений характер викладу інформації. Це стосується не тільки лексики, але і загальної стилістики тексту. Для нормативно- правових актів не характерною є урочистість, піднесеність або розмовність тону.
   Безособовість у текстах нормативно-право- вих актів є ще одним елементом досягнення їх- ньої точності та експресивної нейтральності, що забезпечує характер звернення до широких кіл громадськості. Безособовість досягається вико- ристанням пасивних форм дієслів і лексичних одиниць з особово-невизначеним значенням. Оскільки нейтральність та безособовість норма- тивно-правових актів пов’язана з відмовою від будь-якої небажаної емоційно-експресивної за- барвленості тексту, тому великого значення на- буває саме ґендерний аспект. Проте, перш ніж звертатися до проблеми ґендерної забарвленості текстів нормативно-правових актів, необхідно визначити, що таке «ґендер» та яке значення він має у лінгвістиці.
   «Ґендер» (gender) – це відносно нове поняття, яке прийшло до нас із англійської мови та озна- чає соціокультурний вияв статі як продукту культурних традицій та суспільних відносин. Воно знаходить своє відображення у соціаль-  ній та індивідуальній свідомості як визначений асоціативний зв'язок, що існує для підтримки соціального порядку, повноцінної комунікації  та ґрунтується на відмінностях між чоловіками та жінками [1, с. 5]. Це поняття складне, комп- лексне, його визначення змінюється залежно від контексту його використання у тому чи іншому науковому дискурсі. З психологічної, культурної та соціологічної точки зору поняття ґендеру існує для розрізнення біологічної та соціальної статі. Під соціальною статтю розуміють ролі, норми, стереотипи, відмінності та споріднені риси, що визначають у суспільстві жінок та чоловіків. Власне ґендерно маркована лексика, тобто лек- сика, що містить певний «ґендерний компонент», реалізує в мові статево-рольові, соціальні ґендер- ні стосунки, статус чоловіка та жінки, фемінність та маскулінність, що знаходять вияв у лексич- них одиницях граматичної форми жіночого або чоловічого роду [1, с. 8].
   Ґендерні компоненти у мові можуть водночас мати граматичний вияв та вагоме соціокультур- не значення. Наприклад, в англійській мові, це особові займенники he, she, it та їх використання у відношенні до іменників-назв осіб чоловічої або жіночої статі, як наприклад: son – he, mother – she, sun – it; ґендерно специфічні морфеми, як- от: суфікси -ette, -ess, -ine для позначення фемін- ності: bachelorette, hostess, heroine. Асоціативна специфіка таких рис, наприклад, фемінності в англійській мові, полягає у тому, що чоловічий

рід є більш поширеним, а форми жіночого роду формуються шляхом додавання морфем до форм чоловічого роду (god (чол.р.) – goddess (жін.рід), waiter (чол.р.) – waitress (жін.р.)). Такий підхід несе у собі певне негативне забарвлення, приниження ролі жінки у «чоловічому світі». Таким чином, спо- стерігаємо експресивно-емоційний вплив, який може мати, здавалося б, нейтральна лексика, що, враховуючи відмінності у ґендерній експресивнос- ті англійської та української мов, має неабиякий вплив на коректність перекладу текстів. Особливо таких текстів, що мають правову основу.
   В англійській мові існують і морфеми-марке- ри чоловічого роду, наприклад, суфікси -er, -or, які містяться у словах, що не тільки є частиною шару нейтральної, загальновживаної лексики, тобто такої лексики, яка складає більшу частину лексики нормативно-правових актів, і викорис- товуються для позначення осіб як чоловічої так  і жіночої статі. Це можна простежити при порів- нянні англомовного перекладу та україномов- ного оригіналу тексту Сімейного кодексу Украї- ни. Спершу, розглянемо перекладений варіант:
«A marriage between the adopter and the child he/she adopted may be registered only if the adoption has been terminated» [4]. З контексту ви- пливає, що слово «adopter» може стосуватися як мачухи, так і вітчима, втім використаний пере- кладачем еквівалент має маскулінний ґендер- ний маркер -er – маркер чоловічого роду.
   Для української мови використання ґендерно маркованих морфем є більш характерним, ніж для англійської мови. Це, наприклад, такі маскулінні суфікси, як -ак, -ир,-ар, іст, -ій, -ач, -ун, -тель тощо. Розглянемо оригінал поданого вище фрагменту тек- сту: «Шлюб між усиновлювачем та усиновленою ним дитиною може бути зареєстровано лише в разі скасування усиновлення» [3] . Слово “усиновлю- вач” має ґендерно маркований суфікс -ач, що надає мові як оригіналу та і перекладу цього норматив- но-правового акту ґендерної забарвленості навіть в рамках його нейтральної лексики.
   Варто також звернути увагу на використання ґендерно маркованих та ґендерно нейтральних займенників. В українській мові на сьогодні не існує уніфікованих, загальновживаних ґендер- но нейтральних займенників. Для досягнення ґендерної нейтральності можна використову- вати форму «він/вона» (він або вона); в англій- ській мові для цього використовують займенник
«they», або форму «he/she» (he or she). Приклад перекладу україномовного  законодавчого  акту є менш ґендерно специфічним, ніж його оригі- нал, оскільки в оригіналі до ґендерно маркова- ного слова, що має представляти як особу чоло- вічої так і жіночої статі, прив'язано маскулінний ґендерно маркований займенник “ним”: «Якщо мати, батько дитини є неповнолітніми, баба, дід дитини з боку того з батьків, хто є непо- внолітнім, зобов’язані надавати йому допо- могу у здійсненні ним батьківських прав та ви- конанні батьківських обов’язків» [3]. – «Whenever the mother, the father of a child has not attained the full age, the grandmother, the grandfather of the child’s parent who is under the full age shall have the duty to assist him/her in exercising his/ her parental rights and fulfilling his/her parental responsibilities» [4]. Займенники «йому» та «ним»

стосуються батька або матері, тобто осіб чоловічої та жіночої статі. Проте, використана маскулінна форма робить текст ґендерно забарвленим. Ви- користання ґендерно нейтральних займенни- ків необхідне для досягнення оптимальної для нормативно-правових актів мінімальної емоцій- но-експресивної забарвленості тексту, оскільки неможливо підійти до вирішення питання ґен- дерної нейтральності лише через використання іменників-назв осіб, що не мають соціокультур- ної ґендерної  забарвленості,  бо  такі  іменники в українській мові завжди належатимуть до пев- ної граматичної категорії роду. Такі слова як
«особа», «дитина» можуть заміщуватися займен- никами та прикметниками жіночого роду, а сло- ва «учасник», «опікун» – чоловічого роду.
   Різниця у загальній лексиці та використан- ні граматичної категорії жіночого,  чоловічого  та середнього роду утворює своєрідну «дистан- цію» між українською та англійською мовами. Маскулінно ґендерно маркований прикметник
«неповнолітній» стосується у контексті фрагмен- ту тексту одного з батьків. В українській мові не існує ґендерно нейтрального слова або словоспо- лучення для позначення цього поняття, як не іс- нує ґендерно нейтральних займенників. У цьому випадку уникнення ґендерного забарвлення тек- сту є неможливим, оскільки в українській мові немає відповідного еквівалента.
   Досягнення мінімальної ґендерної забарвле- ності тексту пов'язане зі збереженням ґендерної нейтральності при перекладі. В англійські мові для досягнення цієї мети використовують ґен- дерно нейтральні визначення осіб, наприклад, “parent” замість “mother” або “father”, “person” за- мість “woman” або “man”, “child” замість “daughter” або “son” та “sibling” замість “brother” або “sister”. З чотирьох наведених ґендерно нейтральних назв-осіб в українській мові еквівалент можна знайти двом, слова “parent” та “sibling” не мають ґендерно нейтральних еквівалентів, такі лексеми як “особа” та “дитина”, вважаються ґендерно ней- тральними, проте належать до жіночого роду.
   Досягнення ґендерної нейтральності при перекладі можливе при використанні збірних іменників  середнього  роду  та  форм  множи- ни (якщо це не  завадить  точності  відтворен-  ня інформації): «Сімейний кодекс України визначає засади шлюбу, особисті  немайнові  та майнові права і обов’язки подружжя...» [3] –
«The Family Code of Ukraine sets forth principles of marriage, personal non-property and property rights and responsibilities of spouses...» [4]. Слово
«spouse» в англійській мові є ґендерно нейтраль- ною назвою для чоловіка або дружини, одного  із подружжя. Іншими прикладом такого пере- кладу можна назвати переклад слова «parents» як «батьки». Проте, у цьому випадку ґендерна забарвленість збільшується, оскільки це слово походить від “батько” – один із батьків чоловічої статі.
   Висновки  з   проведеного   дослідження і перспективи. При перекладі правових тек- стів можуть виникати складнощі, пов’язані із спеціальною термінологією, яка має передава- тися клішовано. Утім, важливу роль відіграє шар нейтральної, загальновживаної лексики. При перекладі такої лексики найважливішим

завданням перекладача є відтворення експре- сивно-емоційної нейтральності мови оригіналу. Використання  ґендерно  маркованої   лексики  у текстах нормативно-правових актів може при- звести до ґендерної забарвленості, до утворення


певних статево-рольових асоціативних зв’язків, які мають емоційне забарвлення. Якщо рівень ґендерної забарвленості тексту оригіналу не від- повідатиме рівню перекладу, це може вплинути на неправильну рецепцію тексту.

Список літератури:
1. Андрійченко Ю. Гендерна маркованість одиниць мови. Проблеми семантики, прагматики та комуніка- тивної лінгвістики. 2011. Вип. 10. С. 3–9.
2. Балтаджи П.М. Юридична мова правозастосовних актів. Київ, 2008. 20 с.
3. Сімейний кодекс України від 10 січня 2002 р. № 2947. URL: https://zakon.rada.gov.ua/laws/show/2947-14
4. Legistalion: The Family Code of Ukraine from 01/10/02 № 2947. URL: http://www.familylaw.com.ua/index.php
References:
1. Andriichenko Y. (2011). Genderna markovanist odynyts movy [Gender’s markers in units of language]. Problems
of semantics, pragmatics and communicative linguistics, vol. 10, pp. 3–9.
2. Baltadzhy P.M. (2008). Yurydychna mova pravozastosovnych aktiv [Legal language of legal acts] (PhD Thesis), Kyiv: Institute of State and Law. V.M. Koretsky National Academy of Sciences of Ukraine.
3. Simeinyi kodeks Ukrainy [Family Code of Ukraine] 01/10/02 № 2947. Available at: https://zakon.rada.gov.ua/ laws/show/2947-14
4. Legistalion: The Family Code of Ukraine from 01/10/02 № 2947. Available at: http://www.familylaw.com.ua/ index.php





Кapko Mariia, Haiduk Roman, Кushnirova Tetiana
National University “Yuri Kondratyuk Poltava Polytechnic”
GENDER ASPECT IN TRANSLATING REGULATORY LEGAL ACTS
Summary. The article contains analysis of the gender aspect issue in the language of regulatory legal acts in their translation process. The author identifies the specific qualities of regulatory legal acts and the main prob- lems of their translation, defines the meaning of gender and the position it occupies in translation studies and linguistics, and studies the content of gender aspect in translating texts of regulatory legаl acts. The research work proves that the lexical content in regulatory texts language is a combination of terminological lexical units and a wide variety of neutral, commonly used language. Insignificant amount of lexical units in a typical regulatory legal text consists of specific words and word combinations, neutral language dominates the specific language largely. The research proves the important role that the wide stratum of neutral and commonly used language plays, as it is a characteristic feature for such type of texts. The use of gender-marked language in regulatory legal acts can lead to uncharacteristic amount of gender-specificity, emergence of certain gender-role associations which can have an emotional content. The research proves that when the level of gender-specificity in the language of the source material does not correspond with the gender-specificity in the translation, it can have a negative impact on the reader’s interpretation of the text. Achieving gender neutrality in translation to Ukrainian can be done through using plural forms and neutral gender collective nouns, still this can interfere with correctness of translating the information content in the final text. The authors argue that in the process of translating legal texts, in particular laws and regulations, there may be difficulties associated with special terminology, which should be conveyed in a standard, clichéd and with the preservation of the official style. An important role is played by the layer of neutral, commonly used vocabulary that is characteristic of this type of text. The article proves how the absence of gender-neutral equivalents for English agent nouns in Ukrainian language can make complete translation of gender aspect, therefore adequate translation, impossible.
Keywords: gender, gender-marked words, gender-neutral words, femininity, masculinity.
