«Молодий вчений» • № 7.1 (83.1) • липень, 2020 р.

DOI: https://doi.org//10.32839/2304-5809/2020-83.1-9 УДК 81.373.43



Воробйова О.С.

Національний університет «Полтавська політехніка імені Юрія Кондратюка»
Карасенко О.А.
Інститут німецької мови (Франкфурт-на-Майні, Німеччина)
СТРУКТУРНО-СЕМАНТИЧНА “ГІБРИДНІСТЬ” ТЕЛЕСКОПІЧНИХ НЕОЛОГІЗМІВ СУЧАСНОЇ АНГЛІЙСЬКОЇ МОВИ
Анотація. Статтю присвячено дослідженню структурних і семантичних особливостей неологізмів сучас- ної англійської мови, утворених за допомогою контамінації/телескопії як особливого різновиду компре- сивного словотвору. В результаті проведеного дослідження детально опрацьовані сучасні наукові праці, присвячені визначеній проблемі; доведено актуальність дослідження; виділено 4 основні структурні типи телескопічних неологізмів, які, в свою чергу, поділено на підтипи та структурні моделі; складено семан- тичні класифікації субстантивних, ад'єктивних і дієслівних телескопічних лексем; проілюстровано зазна- чені структурні та семантичні типи, визначено їхню продуктивність, доведено наявність чіткої кореляції між “гібридною” структурою та “гібридною” семантикою досліджуваних лексем.
Ключові слова: компресивний словотвір, контамінація/телескопія, телескопізм, телескопічний неологізм, структура, семантика, структурна/семантична “гібридність”, кореляція.

       Постановка проблеми. Найбільш мінливою і рухомою стороною будь-якої мови є її слов- никовий склад, який має здатність постійно збіль- шуватися за рахунок появи нових слів (неологізмів). Вивченням неологізмів, серед способів утво- рення яких особливе місце відводиться такому способу словотвору, як контамінація/телескопія (різновид компресійного словотвору, що перед- бачає об'єднання двох чи більше усічених основ) [2; 6], займається цілий розділ лексикології – нео- логія, підвищений інтерес до якої, особливо остан- нім часом, обумовлений важливою роллю неоло-
гізмів як дзеркала мовного розвитку.
   Аналіз останніх досліджень і публікацій. Неологізми, в тому числі й такі, що утворюються за допомогою контамінації/телескопії (також відомі

під назвами телескопічні неологізми, неологізми- телескопізми), давно привертають увагу багатьох лінгвістів, які намагалися всебічно висвітлити пи- тання, пов'язані зі структурою даних лексичних одиниць (Єнікєєва С.М. [2], Зацний Ю.А. [3], Коро- бова І.О. [5], Омельченко Л.Ф. [6]), їх семантикою (Островська Ю.К. [7], Чумак Л.М. [8], Cannon G. [10]), функціонуванням (Warren B. [12], Андрусяк І.В. [10], Шутова М.О. [9] та інші).
   Виділення не вирішених раніше частин загальної проблеми. Проте, незважаючи на іс- нуючі дослідження, зазначені аспекти вивчення телескопічних неологізмів в англійській мові за- лишаються не до кінця вивченими, зокрема від- сутні детальні описи структурних моделей цих одиниць та їх чітка семантична класифікація.


© Воробйова О.С., Карасенко О.А., 2020

   Актуальність цього дослідження, таким чином, обумовлена необхідністю подальшого вивчення словотворчих і семантичних особливостей таких продуктивних лексичних одиниць, як телескопіч- ні неологізми сучасної англійської мови.
   Мета статті. В цьому дослідженні на матері- алі конкретних телескопічних найменувань ан- глійської мови здійснюється комплексний аналіз одиниць, що розглядаються, в аспекті словотвору і семантики, окреслюються їхні структурно-се- мантичні кореляції.
   Виклад основного матеріалу. Неологіз- ми сучасної англійської мови, які є невід'ємним атрибутом її лексичної системи, що динамічно розвивається, можуть утворюватися шляхом компресивного словотвору за рахунок скорочен- ня однієї або двох чи більше вихідних основ.
   Проявом компресивного словотвору є такий спосіб, як контамінація або телескопія. Бага- топлановість і термінологічна новизна цього мовного явища обумовлює наявність цілого си- нонімічного ряду на позначення одиниць, що утворюються за його допомогою, серед яких, зо- крема “телескопічні слова/найменування”, “сло- ва-злитки”, “слова-гібриди”,   “слова-портмоне”, а також свідчить про актуальність досліджен- ня телескопії в сучасній лінгвістиці (див. робо- ти Омельченко Л.Ф. [6], Островської Ю.К. [7], Сannon G. [10] та ін.).
   Слід зазначити, що дослідження, які вже були виконані на матеріалі телескопічних наймену- вань англійської та інших мов, мали відношення виключно до структури одиниць, що розгляда- ються. Запропоноване дослідження являє собою спробу здійснити комплексний структурно-семан- тичний аналіз, який передбачає виокремлення структурних типів досліджуваних лексем, опис та ілюстрацію конкретних структурних моделей, визначення їхньої продуктивності; семантика те- лескопічних неологізмів досліджується у напрям- ку складання семантичної класифікації зазна- чених лексичних одиниць з урахуванням їхньої частиномовної приналежності. Особлива увага в роботі приділяється встановленню кореляцій- них відносин між структурним та семантичним аспектами аналізу, підтвердженням “гібридної” природи цих одиниць, як на структурному, так і на семантичному рівнях.
   В цій роботі на матеріалі 304 телескопічних неологізмів, відібраних шляхом суцільної ви- бірки з тлумачних і перекладних лексикогра- фічних джерел, базовими серед яких стали ан- гло-український словник неологізмів «Інновації у словниковому складі англійської мови початку XXI   століття»   [4]   та   тлумачний   словник The Oxford Essential Dictionary of New Words [11], здійснено спробу комплексного дослідження структури і семантики неологізмів-телескопізмів сучасної англійської мови.
   В результаті дослідження словотвірних осо- бливостей неологізмів, що аналізуються, було ви- ділено 4 основні їхні типи, а саме: 1) телескопічні слова, утворені шляхом накладання фрагментів на стику двох і більше усічених вихідних слів (130 одиниць, 43%), напр.: brandalism “нівечення екстер'єру будівель та естетичного вигляду міста різними рекламними щитами” ← brand “марка” + vandalism “вандалізм” (елемент, що накладаєть-

ся – -and-), illegrant “нелегальний іммігрант” ← illegal “нелегальний” + immigrant “іммігрант” (елемент, що накладається – -g-); 2) телескопічні неологізми, що складаються з двох і більше усіче- них компонентів (74 одиниці, 24%), напр.: theocon “консерватор, який проповідує ідеї про важли- вість релігії в політиці країни” ← theological “богословський” + conservative “консервативний”, impex “експортно-імпортні операції” ← import “ввезення, імпорт” export “вивезення, експорт”
3) телескопічні неологізми, що складаються з повного першого та усіченого другого компонен- тів (62 одиниці, 20%), напр.: awfulsome “такий, який об'єднує жахливе з побожним” ← awful “жахливий” + awesome “дивовижний”, colorcast “кольорова телевізійна передача” ← color “колір” + broadcast “передача”; 4) телескопічні неологізми, що складаються з усіченого першого та повного другого компонентів (38 одиниць, 13%), напр.: Engnet “сектор англійської мови в Інтернеті” ← English “англійська мова” + net “мережа”, peacoat “тужурка” ← peajacket “бушлат” + coat “пальто”.
   У результаті семантичної класифікації оди- ниць, що розглядаються, було виокремлено на- ступні типові значення:
   1) для телескопізмів-іменників – явища й поняття (у різних сферах людської діяльнос- ті) (а); живі істоти (найменування людей і тва- рин) (б); предмети (в); місця (г); стани (д), напр.: acrobsession “надмірне захоплення акронима- ми” (а); slanguist “мовознавець, який займається сленгом”, yakow “гібрид яка і корови” (б); jumbrella “великий навіс, балдахін над двором рестора- ну, бару” (в); megaversity “великий університет, в якому навчаються багато тисяч студентів” (г); diabesity “стан здоров'я людини, яка страждає на діабет і має зайву вагу” (д).
   2) для телескопізмів-прикметників – характе- ристики а) людини за певними ознаками (соці- альним статусом, психологічними й емоційними особливостями), напр.: divorserated “розлучений з дружиною або живе окремо від сім'ї”, blandiose “та- кий, що претендує на велич, винятковість, хоча насправді є ординарною людиною”; angrageous “роздратований, розлючений”; б) речовини (за зовнішніми ознаками, напр., кольором), напр.: bleen “синьо-зелений”; в) поняття або явища (за приналежністю до тієї чи іншої сфери людської діяльності), напр.: tradigital “створений шляхом об'єднання традиційної і сучасної техніки”;
   3) для телескопізмів-дієслів – розумове сприйняття (а); фізичний вплив (б); міжперсо- нальна комунікація (в) і переміщення в просто- рі (г), напр.: to memberlect “згадувати про будь- кого/будь-що” (а); to smothercate “душити” (б); to politickle “брати участь у політичних дискусіях, виявляючи гарне почуття гумору” (в); to jalk “за- йматися фізкультурою, об'єднуючи легкий біг з пішим ходом” (г).
   Семантична неоднорідність телескопічних неологізмів англійської мови, яка є наслідком їхньої структурної неоднорідності, виражається в наявності в системі цих одиниць так званих “гі- бридних” найменувань, що поєднують у своїй се- мантиці значення їх складових компонентів та, відповідно, сфери людської діяльності, до яких вони відносяться, напр.: culturnomics “залежність економіки від особливостей культури певної кра-

їни (історії, менталітету населення, релігії та по- літики)” (поєднуються економічна та культурна сфери); celebutard “відома особа, яка не відрізня- ється особливим інтелектом” (соціальний статус + певний спосіб життя та мислення).
   Висновки і пропозиції. Проведене дослід- ження дозволяє зробити наступні висновки, уза- гальнення та пропозиції.
   В результаті дослідження словотворчих осо- бливостей телескопічних неологізмів сучасної англійської мови було виділено 4 основні їхні типи, а саме: 1) телескопічні слова, утворені шляхом накладання фрагментів на стику двох і більше усічених вихідних слів; 2) телескопічні неологізми, що складаються з двох і більше усі- чених компонентів; 3) телескопічні неологізми, що складаються з повного першого і усіченого другого компонентів; 4) телескопічні неологізми, що складаються з усіченого першого і повного другого компонентів. Було встановлено, що най- більш продуктивними в кількісному відношен- ні є телескопізми, що являють собою поєднання двох вихідних усічених основ з додатковим на- кладанням певних фрагментів на їх стику.
   Аналіз частиномовної приналежності до- сліджуваних лексем свідчить про переважання у складі телескопічних найменувань іменників, що, в свою чергу, зайвий раз підтверджує загаль- ноприйняту думку про те, що розширення слов- никового складу мови відбувається переважно за

рахунок найменувань об'єктів і явищ. Однак до- сліджуваний матеріал не обмежується виключ- но субстантивними   телескопізмами,   а   поряд з ними функціонують також менш продуктивні ад'єктивні та дієслівні телескопічні одиниці.
   В результаті семантичної класифікації телеско- пізмів-іменників було виділено 6 лексико-семан- тичних груп, до складу яких входять найменування явищ і понять (у різних сферах людської діяльнос- ті), живих істот (людей і тварин), предметів, місць, станів. Семантична класифікація телескопізмів- прикметників передбачає їх поділ на одиниці, що характеризують людину за певними ознаками (со- ціальним статусом, психологічними й емоційними особливостями), речовини (за зовнішньою озна- кою), а також поняття і явища (за приналежністю до тієї чи іншої сфери людської діяльності).
   Семантична неоднорідність притаманна та- кож і незначній кількості дієслівних телеско- пізмів, які імплікують в дієслівній таксономії сучасної англійської мови розумове сприйняття, фізичний вплив, міжперсональну комунікацію та переміщення в просторі.
   Семантична неоднорідність телескопічних неологізмів англійської мови, яка є наслідком їхньої структурної неоднорідності, виражається в наявності в системі цих одиниць великої кіль- кості так званих “гібридних” найменувань, що поєднують у своїй семантиці значення складових їх компонентів.

Список літератури:
1. Андрусяк І.В. Англійські неологізми кінця ХХ століття як складова мовної картини світу : автореф. дис. на здобуття наук. ступеня канд. філол. наук : спец. 10.02.04 «Германські мови». Київ, 2003. 20 с.
2. Єнікєєва С.М. Роль телескопії у збагаченні арсеналу словотвірних засобів сучасної англійської мов. Науко- вий вісник Волинського державного університету імені Лесі Українки. Луцьк, 2007. Вип. 5 : Філологічні науки. С. 264–270.
3. Зацний Ю.А. Мова і суспільство: збагачення словникового складу сучасної англійської мови. Запоріжжя : Запорізький державний університет, 2001. 243 с.
4. Інновації у словниковому складі англійської мови початку XXI століття: англо-український словник. Вінниця : Нова книга, 2008. 230 с.
5. Коробова І.О. Новітні телескопізми сучасної української мови. Вісник КНЛУ. Серія Філологія. 2016. Том 19.
№ 2. С. 101–106.
6. Омельченко Л.Ф. Телескопні слова сучасної англійської мови та їх структурно-семантична характеристика.
Збірник Львівського університету. Л., 2003. Вип. 15. 49 с.
7. Островська Ю.К. Телескопізми як засоби оцінної номінації в англійській та українській мовах останнього деся- тиріччя ХХ – початку ХХІ століття. Сучасні проблеми та перспективи дослідження романських і германських мов і літератур : ІХ міжвуз. конф., 26-27 січня 2011 р. : матеріали доповідей. Донецьк, 2011. С. 130–132.
8. Чумак Л.М. Структурно-семантичні характеристики телескопічних слів. Вісник Житомирського педагогіч- ного університету. 2000. № 1. С. 11–14.
9. Шутова М.О. Неологізми в сучасній англійській мові. Науковий вісник кафедри Юнеско КНЛУ. Серія Філо- логія. Педагогіка. Психологія. 2010. Вип. 21. С. 79–85.
10. Cannon G. Blends in English word-formation. Linguistics. № 24. 1986. Pp. 725–753.
11. The Oxford Essential Dictionary of New Words / [ed. by E. McKean]. Oxford–New York : Oxford University Press, 2003. 334 p.
12. Warren B. The importance of combining forms. Contemporary Morphology / [Eds. W.U. Dressler]. Berlin : Mounton de Gruyter, 1990. Pp. 111–132.
References:
1. Andrusiak I.V. (2003). Anhliiski neolohizmy kintsia ХХ stolittia yak skladova movnoi kartyny svitu [English neologisms of the late ХХth century as part of the linguistic picture of the world] : avtoref. dys. na zdobuttia nauk. stupenia kand. filol. nauk: spets. 10.02.04 “Hermanski movy”. 20 p.
2. Ienikieieva S.M. (2007). Rol teleskopii u zbahachenni arsenalu slovotvirnykh zasobiv suchasnoi anhliiskoi mov [The role of telescopy in the enrichment of the arsenal of word-forming tools in modern English]. Naukovyi visnyk Volynskoho derzhavnoho universytetu imeni Lesi Ukrainky. Filolohichni nauky, vol. 5, pp. 264–270.
3. Zatsnyi Yu.A. (2001). Mova i suspilstvo: zbahachennia slovnykovoho skladu suchasnoi anhliiskoi movy [Language and society: enriching the vocabulary of modern English]. Zaporizhzhia: Zaporizkyi derzhavnyi universytet, 243 p.
4. Innovatsii u slovnykovomu skladi anhliiskoi movy pochatku XXI stolittia: anhlo-ukrainskyi slovnyk (2008). [Innovations in the English-language vocabulary at the beginning of the 21st century: English-Ukrainian dictionary]. Vinnytsia: Nova knyha, 230 p.

5. Korobova I.O. (2016). Novitni teleskopizmy suchasnoi ukrainskoi movy [Modern telescopes of modern Ukrainian language]. Visnyk KNLU. Seriia Filolohiia, vol. 19, № 2, pp. 101–106.
6. Omelchenko L.F. (2003). Teleskopni slova suchasnoi anhliiskoi movy ta yikh strukturno-semantychna kharakterystyka [Telescopic words in modern English and their structural-semantic characteristics]. Zbirnyk Lvivskoho universytetu, vol. 15, 49 p.
7. Ostrovska Yu.K. (2011). Teleskopizmy yak zasoby otsinnoi nominatsii v anhliiskii ta ukrainskii movakh ostannoho desiatyrichchia ХХ – pochatku ХХІ stolittia [Telescopes as means of nomination in the English and Ukrainian languages of the last decade of the ХХth – early ХХІst century]. Suchasni problemy tа perspektyvy doslidzhennia romanskykh i hermanskykh mov i literatur: IХ mizhvuz. konf., 26-27 sichnia 2011 r.: materialy dopovidei. Donetsk, pp. 130–132.
8. Chumak L.M. (2000). Strukturno-semantychni kharakterystyky teleskopichnykh sliv [Structural-semantic characteristics of telescopic words]. Visnyk Zhytomyrskoho pedahohichnoho universytetu, № 1, pp. 11–14.
9. Shutova M.O. (2010). Neolohizmy v suchasnii anhliiskii movi [Neologisms in Modern English]. Naukovyi visnyk
kafedry Yunesko KNLU. Seriia Filolohiia. Pedahohika. Psykholohiia, vol. 21, pp. 79–85.
10. Cannon G. Blends in English word-formation. Linguistics 24. 1986. Pp. 725–753.
11. The Oxford Essential Dictionary of New Words / [ed. by E. McKean]. Oxford–New York: Oxford University Press, 2003. 334 p.
12. Warren B. The importance of combining forms. Contemporary Morphology / [Eds. W.U. Dressler]. Berlin: Mounton de Gruyter, 1990. Pp. 111–132.





Vorobiova Oksana
National University “Yuri Kondratyuk Poltava Polytechnic”
Karasenko Elena
Institut der deutschen Sprache (Frankfurt am Main, Deutschland)
   STRUCTURAL AND SEMANTIC “HYBRIDITY” OF MODERN ENGLISH TELESCOPIC NEILOGISMS
Summary. The article dwells on the study of structural and semantic peculiarities of modern English neolo- gisms, formed by means of contamination/telescopy as a special kind of compressive word formation. The versa- tility and terminological novelty of this linguistic phenomenon predetermine the existence of the whole range of terminological synonyms to define the language units formed by it, including, among others, “telescopic words/ names”, “ingot words”, “hybrid words”, “blends”, which, in turn, indicates the relevance of studying contamination or telescopy in modern linguistics. The topicality of the study is also accounted for by the need for further, more detailed description of word-forming and semantic peculiarities of modern English neologisms, formed through contamination/telescopy as a special kind of compressive word-formation. The purpose of the work, which pre- supposes a comprehensive study of the neologisms under consideration (telescopic neologisms) in terms of word formation and semantics, involves carrying out the following tasks: 1) to determine the theoretical basis for the study of lexical units under analysis; 2) to single out and illustrate the basic structural types of the telescopic lexemes studied; 3) to compile a semantic classification of telescopic units, taking into account their part of speech reference; 4) to establish a correlation between structural and semantic types of these units. The main outcomes of the paper. As a result of the conducted research 1) modern scientific works devoted to the problem in question are elaborated, scientific relevance of the research is proved; 2) four main structural types of telescopic neologisms have been established, which, in turn, have been divided into subtypes and structural models; 3) semantic classi- fications of substantival, adjectival and verbal telescopic lexemes have been made, their structural and semantic types being described and illustrated; their productivity determined, 4) distinct correlation between the “hybrid” structure and the “hybrid” semantics of the lexemes under study has been proved.
Keywords: compressive word formation, contamination/telescopy, telescopism, telescopic neologism, structure, semantics, structural/semantic “hybridity”, correlation.
