«Молодий вчений» • № 7 (83) • липень, 2020 р.
DOI: https://doi.org/10.32839/2304-5809/2020-7-83-16 УДК 811.111-26



Лобанова В.В.

Дніпровський національний університет імені Олеся Гончара
   КІНЕМАТОГРАФІЧНІ ПРЕЦЕДЕНТНІ ВИСЛОВЛЕННЯ ЯК ПРОБЛЕМА ПЕРЕКЛАДУ ТА МЕТОДИКИ ВИКЛАДАННЯ
Анотація. Прецедентні одиниці, що прийшли з творів американського кінематографу, ще не отрима- ли повного висвітлення як зразки класичної та сучасної культури. Метою статті є дослідження поняття
«прецедентність» та аналіз таких джерел прецедентних висловлень, як кінофільми. Матеріал для ро- боти був взятий з електронного ресурсу під назвою «Фільми українською». Залежно від їх походження можемо говорити про кінематографічні прецедентні вислови та літературно-кінематографічні одиниці. Значна кількість відомих виразів американського кінематографу піддається дослівному перекладу, або застосовують транскрипцію, транслітерацію, модуляцію, або логічний розвиток, додавання, вилучення, авторську неологізацію. Ці тексти можна використовувати під час навчання студентів-філологів лексиці, граматиці, зворотньому перекладу, як матеріал для різного роду змагань у різних варіантах перекладу, вікторинах тощо.
Ключові слова: прецедент, прецедентне висловлювання, переклад, трансформація, неологізація.


Постановка проблеми. Прецедентні оди- ниці, будучи лінгвокогнітивними феноме-
нами і виступаючи в цій якості як компоненти когнітивної бази лінгвокультурної спільноти, опиняються в центрі уваги лінгвістики і когніто- логії, що вимагає їх ретельного вивчення, оскіль- ки вони є частиною міжкультурного дискурсу. Тому, відповідно, для здійснення успішного і ко- ректного спілкування слід розуміти, що з себе представляє прецедентний феномен, як він фор- мується, засоби його перекладу тощо.
   Аналіз останніх досліджень і публіка- цій. Теорія прецедентності була вперше запро- понована Ю. Карауловим, який під прецедент- ними розумів тексти, що є значущими для тієї чи тієї особистості в пізнавальному та емоцій- ному відношеннях, мають понадособистісний характер (добре відомі широкому оточенню цієї особистості, включаючи її попередників і су- часників) та звернення до яких неодноразово

поновлюється в дискурсі [4, с. 26]. На  думку  І.В. Захаренко [3] і Д.Б. Гудкова [1; 2; 7], пре- цедентне висловлювання має «структурну по- будову», а під поняттям «функційний сенс пре- цедентного висловлювання» розуміється що, навіщо і чому хоче сказати автор. Отже, саме   це значення, цей функційний сенс є найважли- вішим для успішного акту комунікації. Преце- дентні тексти – це свого роду хрестоматійні тек- сти, знання яких є обов'язковим для всіх членів одного культурного співтовариства [5, с. 3]. При цьому, «знання прецедентних текстів є показни- ком приналежності до певної епохи та культу- ри, тоді як їх незнання, навпаки, є передумовою відторгнення від відповідної культури» [5, с. 5]. Іншими словами, це такі тексти, які фіксують культуру  та   історичний   досвід   носіїв   мови, є обов'язковими в пізнавальному плані, і на основі яких будуються моделі поведінки членів цієї лінгвокультурної спільноти.
© Лобанова В.В., 2020

   Виділення не вирішених раніше частин загальної проблеми. Прецедентні одиниці, що прийшли з творів американського кінематогра- фу, ще не отримали повного висвітлення як зраз- ки класичної та сучасної культури. У сучасному світі кіноіндустрія є найважливішим засобом сві- тової комунікації, шляхом висловлення суспіль- ного настрою і думок. Проблема їх перекладу українською мовою та можливості використання під час викладання англійської мови ще не були предметом окремого дослідження.
   Головною метою цієї роботи є дослідження поняття «прецедентність» та аналіз таких дже- рел прецедентних висловлень, як американські кінофільми. У відповідності до мети маємо такі завдання: висвітлити явище прецедентності як проблему перекладознавства; схарактеризувати роль американського кінематографу як потуж- ного джерела сучасних прецедентних явищ; до- слідити засоби перекладу прецедентних феноме- нів в сучасному американському кінематографі українською мовою. Матеріал для роботи був взятий з електронного ресурсу під назвою «Філь- ми українською» [6].
   Виклад основного матеріалу. Прецедент- ний текст  –  це  відомий  твір,  актуалізований  в інших текстах, повернення до якого керова-  не лінгвокогнітивними механізмами інтертек- туальності [5, с. 4]. Джерелами прецедентних текстів можуть бути фольклорні твори, худож- ня література, пісенні тексти, Святе Письмо, рекламні й політичні тексти, анекдоти, фільми тощо. Прецедентне висловлення – продукт мов- номисленнєвої діяльності; що становить завер- шену й самодостатню одиницю, яка може бути або не бути предикативною; складний знак, сума значень якого не дорівнює його смислу: останній завжди «ширше» простої суми значень [3, с. 22]. До числа прецедентних висловлювань належать цитати з текстів різного характеру та прислів’я. Деякі з них стали настільки популярними, що навіть були успішно включені до Оксфордського словника англійської мови.
   Прецедентне висловлення – складний і неодно- рідний феномен, в змістовному плані якого можна виділити поверхневе значення, що дорівнює сумі значень компонентів висловлювання, глибинне значення, що представляє собою семантичний ре- зультат поєднання компонентів прецедентного ви- словлювання та системний сенс, що є поєднанням глибинного значення висловлювання і розуміння прецедентного феномена (прецедентної ситуації або тексту), з яким пов'язане це висловлювання. При цьому сенс може бути як неявним і проявля- тися у вигляді конотацій, так і відкрито вираже- ним та надавати вирішальне значення у форму- ванні функційного змісту висловлення.
   Однак прецедентні вислови відрізняються різноманітністю свого  походження,  семантики  і форми, тому наведені нами рівні значень при- сутні не у всіх одиниць. Залежно від їх похо- дження можемо говорити про кінематографічні прецедентні вислови та літературно-кінемато- графічні одиниці. Одним з найвідоміших при- кладів кінематографічного виразу є таке:
   I’m going to make him an offer he can’t refuse – Я зроблю йому про-позицію, від якої він не змо- же відмовитись.
   
Це висловлювання взяте з кримінальної дра- ми «Хрещений батько» про нью-йоркську си- цилійську мафіозну родину Корлеоне. Голова сім'ї, Дон Віто Корлеоне, видає заміж свою до- чку. В цей час з Другої світової війни поверта- ється його улюблений син Майкл. Герой війни, гордість родини, він не висловлює бажання за- йматися жорстоким сімейним бізнесом, проте, коли на Дона Корлеоне здійснюється замах, а благополуччя і навіть виживання самої родини поставлене під загрозу, Майклу доводиться все ж таки втрутитися.
   Важко визначити, книга чи фільм посприяли широкому розповсюдженню такого прецедентно- го вислову, як After all, tomorrow is another day – Врешті решт, завтра буде інший день – відомо- го вислову легендарної Скарлет О'Гара з роману та фільму «Звіяні вітром», котрий вона викорис- товує кожного разу, коли трапляються труднощі. Саме ці слова допомагають головній героїні про- йти крізь безліч втрат, проблем і навіть голоду.
   З погляду теорії перекладу, зазначимо, що значна кількість відомих виразів американсько- го кінематографу піддається дослівному пере- кладу, оскільки часто ці одиниці є короткими   та виразними, наприклад
Run, Forest, Run! – Біжи, Форест, біжи!
   У фільмі хлопчика Фореста переслідували ху- лігани, і щоб їм не попастися, йому довелося біг- ти, незважаючи на очевидні проблеми з ногами.
Everybody lies – Усі брешуть.
   Улюблена фраза героя популярного  серіа-  лу «Доктор Хаус» стала настільки популярною, що використовувалася потім в серіалах «Теорія брехні», ставала назвою пісень (“Everybody Lies” by Jason Walker) та фільмів. Окрім експліцитно- го сенсу у фразі закладений додатковий: усі бре- шуть, щоб приховати ганебну річ, або щоб отри- мати вигоду, часто ризикуючи своїм життям.
   В деяких випадках під час перекладу застосова- но транскрипцію або транслітерацію, особливо у разі наявності тих чи тих власних імен, наприклад:
   Houston, we have a problem – Х'юстон, у нас проблема.
   Ця фраза стала прецедентною після виник- ненні неполадок на борту пілотованого космічно- го корабля «Аполлон-13» (1970) і рапорту на базу (серед тих кораблів, що літали до Місяця він був єдиним, на борту якого сталася аварія). Фраза стала заголовком до фільму 1974 року, а потім почала використовуватися повсюдно, набуваючи різні смислові відтінки: від серйозного у фільмі 1995 року «Аполлон 13» до відверто гумористич- ного у фільмі «Американський пиріг-1».
Bond. James Bond – Бонд. Джеймс Бонд.
   Крім фактичної інформації у вигляді  імені та прізвища, ця фраза несе в собі і певну загрозу. Агент секретної служби завжди виходить сухим з води і користується успіхом у жінок.
D'oh – Д'ох.
   Цей вигук є одним з характерних виразів героя мультиплікаційного серіалу «Сімпсони». Викорис- товується Гомером у тих випадках, коли він потра- пляє у безглузді ситуації, заподіює собі шкоду або робить щось дурне. Варто відзначити, що вимова цього вигуку стала торговою маркою компанії “20th Century Fox”. Фраза стала настільки популярною, що навіть була включена до Оксфордського слов-

ника: “D'oh – (informal) used to comment on a foolish or stupid action, especially one's own”.
   Перекладацька трансформація модуляції, або логічного розвитку, також грає помітну роль у перекладі кінематографічних прецедентних висловлювань. Наведемо кілька прикладів.
   Mama always said life was like a box of chocolates. You never know what you’re gonna get – Моя мама завжди говорила: «Життя схоже на коробку шоколадних цукерок: ніколи не знаєш, що всередині».
   Ці слова взяті із фільму «Форест Гамп». В цен- трі подій фільму знахо-диться сам Форест Гамп з вигаданого міста Грінбоу штату Алабама. Сю- жет починається з дитинства героя та закінчу- ється тим, як він відправляє в школу власного сина. У ході сюжету Форест бере участь в най- важливіших подіях американської історії XX сто- ліття та мимоволі справляє величезний вплив на поп-культуру США. Дослівний переклад під- кресленого фрагменту міг би бути «що ти отри- маєш», але за логікою подій використано варіант
«всередині» цукерки.
   Одне з найвідоміших прецедентних вислов- лювань американського кінематографу при- йшло з фільму «У джазі лише дівчата» (Some Like It Hot).
   Well, nobody’s perfect – Ніхто не досконалий. У каждого свои недостатки (у відомому росій- ському перекладі).
   Події стрічки відбуваються в США наприкінці двадцятих років під час сухого закону. Двоє дру- зів-музикантів, відчуваючи небезпеку, приєдну- ються до жіночого джаз-ансамблю. Мільйонер Озгуд пропонує одному з них, Джері, одруження. Джері зриває з себе перуку й говорить, що він – чоловік, але Озгуд на це тільки відповідає: «Що ж поробиш, ніхто не досконалий».
   В деяких випадках має місце неточний пере- клад прецедентного висловлювання.
   A Martini. Shaken, not stirred – Мартіні. Змі- шати, але не збовтувати.
   Ця фраза належить легендарному Джеймсу Бонду. Вперше використалася у фільмі «Голд- фінгер» 1964 року, проте потім її можна було по- чути практично в кожній серії бондіани. Фраза часто використовується в усному мовленні, в се- ріалах («Клініка», «Надприродне»). Вважається, що у разі такого приготування напою мартіні на смак краще, що, однак, зрозуміти можуть тільки справжні знавці алкоголю, тому часто цю фра- зу використовують для того, щоб справити вра- ження важливої людини. Правильний переклад мав би бути «Збовтати, а не змішувати», тому що це різні засоби приготування коктейлю: Shaken позначає збити інгредієнти коктейля з льодом   у шейкері, Stirred – змішати усе коктейльною ложкою, яка називається стірер.
   
Під час перекладу можуть бути використані додавання або вилучення, наприклад:
   Lilu Dallas. Multiapass – Лілу Даллас. Муль- типаспорт
   Ця фраза часто скорочується до «мультипас- порт». Вперше була використана у фільмі Люка Бессона «П'ятий елемент».
   Keep your friends close, but your enemies closer – Тримай своїх друзів близько до себе, а ворогів – ще ближче.
   Ці слова взяті із фільму-продовження «Хре- щений батько».
   У разі невідповідності поширених перекла- дацьких трансформацій конкретному фрагменту може застосовуватися авторська неологізація, наприклад:
Bazinga – Бугагашеньки.
   Фраза з популярного серіалу «Теорія велико- го вибуху» є коронним висловлюванням одного  з головних героїв – Шелдона Купера. Будучи ге- нієм (його рівень IQ складає 187 балів), він дещо невправний у стосунках із людьми, тому бага-  то своїх жартів супроводжує саме цим словом. Крім того, в онлайн-словнику “Urban Dictionary” з'явилася окрема стаття: “Bazinga – catchy phrase to accompany your clever pranks. As popularized by Sheldon Cooper (The Big Bang Theory)”.
   Знання поширених прецедентних феноменів, на нашу думку, є необхід-ним для фахівців з ан- глійської мови. Ці тексти можна використовува- ти під час навчання студентів-філологів лексиці, граматиці (зокрема узгодженню часів), зворот- ньому перекладу, як матеріал для різного роду змагань у різних варіантах перекладу, віктори- нах тощо.
   Висновки і пропозиції. Ми висвітлили яви- ще прецедентності як проблему перекладознав- ства; проаналізували особливості функціонуван- ня прецедентних схарактеризували становлення американського кінематографу як потужного джерела сучасних прецедентних явищ; досліди- ли засоби перекладу  прецедентних  феноменів в сучасному американському кінематографі.
   Ця стаття написана на матеріалі двох мов, що дало змогу визначити не тільки домінуючу на- ціонально-культурну основу прецедентних фе- номенів, але також виявити універсальну базу деяких їх груп. Розширення обсягу розглянутого матеріалу за рахунок залучення інших, у тому числі не індоєвропейських мов, може дати в май- бутньому цікаві порівняльні результати. Почата нами робота, безумовно, не є вичерпаною. Бага- то в чому це пояснюється новизною проблемати- ки, відсутністю усталених точок зору з приводу спірних питань щодо обмеженого обсягом роз- глянутого мовного матеріалу. Але разом з тим, це відкриває нові перспективи для подальшого дослідження.

Список літератури:
1. Гудков Д.Б. К вопросу о словаре прецедентных феноменов. Культурные слои во фразеологизмах и дискурсивных практиках. Москва : Языки славянской культуры, 2004. С. 251–259.
2. Гудков Д.Б. Прецедентное имя и проблемы прецедентности. Москва, 1999. 152 с.
3. Захаренко И.В. Прецедентные высказывания и их функционирование в тексте. Лингвокогнитивные проблемы межкультурной коммуникации. Москва : Филология, 1997. С. 92–99.
4. Караулов Ю.Н. Русский язык и языковая личность. Москва : Наука, 1987. 264 с.
5. Слышкин Г.Г. От текста к символу. Лингвистические концепты прецедентных текстов в слушании или дис- курсе. Москва, 2000. 125 с.

6. Фільми українською. URL: http://moviestape.com/
7. Gugkov D.B. Precedent Phenomena in text. Language of Mass media as an object of multidisciplinary study.
Moscow : MGU, 2003. Рр. 141–161.
References:
1. Gudkov, D.B. (2004). K voprosu o slovare precedentnyh fenomenov [On the issue of precedent phenomena dictionary]. Kulturnye sloi vo fraseologismah i discursivnyh praktikah. Moskva: Yazyki slavyanskoy kultury.
2. Gudkov, D.B. (1999). Precedentnoe imya i problemy precedentnosti [Precedent name and problems of precedency]. Moskva.
3. Zaharenko, I.V. (1997). Precedentnye vyskazyvaniya i ih funkcionirovanie v tekste [Precedent utterances and their functioning in the text]. Lingvokognitivnye problemy mezhkul'turnoj kommunikacii. Moskva: Filologiya.
4. Karaulov, Yu.N. (1987). Russkij yazyk i yazykovaya lichnost' [The Russsian language and linguistic personality]. Moskva: Nauka.
5. Slyshkin, G.G. (2000). Ot teksta k simvolu [From text to symbol]. Lingvisticheskie koncepty precedentnyh tekstov v slushanii ili diskurse. Moskva.
6. Fіl'mi ukrains'koyu [Films in Ukrainian]. URL: http://moviestape.com/
7. Gugkov, D.B. (2003). Precedent Phenomena in text. Language of Mass media as an object of multidisciplinary study. Moskva: MGU.





Lobanova Valentina
Oles Honchar Dnipro National University
CINEMA PRECEDENT EXPRESSIONS AS PROBLEM OF TRANSLATION AND TEACHING METHODS
Summary. The article deals with the notion of precedent statements as a specific linguistic phenomenon, namely those borrowed from popular American films. The precedents that came from the works of American cinema have not received full coverage yet as samples of classical and modern culture. The aim of the article is to study the concept of “precedent” and analyze such sources of precedent statements as movies. The material for the paper was taken from the electronic resource “Films in Ukrainian”. We have analyzed them depending on their origin and depending on the ways of translating. According to the first criteria we can speak of cine- matic precedents and literary-cinematic units. A significant number of known expressions of American cinema can be literally translated, or a translator can use such transformations as transcription, transliteration, mod- ulation or logical development, addition, omission, individual neologization etc. These texts can be used when teaching philology students vocabulary, grammar, and reverse translation, as material for various competi- tions in different versions of the translation, quizzes and more. We highlighted the phenomenon of precedent as a problem of translation studies; analyzed the peculiarities of the precedent functioning, characterized the formation of American cinema as a powerful source of modern precedent phenomena; explored the means of translating precedent phenomena in modern American cinema. This article is written on the material of two languages, which allowed determining not only the dominant national and cultural basis of precedent phenom- ena, but also identifying the universal basis of some of their groups. The expansion of the volume of the consid- ered material due to the involvement of others, including non-Indo-European languages, may give interesting comparative results in the future. The work we have started is certainly not exhausted. This is largely due to the novelty of the issue, the lack of established views on controversial issues regarding the limited amount of language material considered. However, at the same time, it opens up new perspectives for further research.
Keywords: precedent, precedent utterance, translation, transformation, neologization.
