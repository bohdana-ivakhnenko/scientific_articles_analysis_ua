«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-36 УДК 81’23



Шевченко О.М.
Українська медична стоматологічна академія
Шевченко Н.С.

Луганський національний університет імені Т.Г. Шевченка
КОГНІТИВНА ЛІНГВІСТИКА ЯК НАПРЯМ МОВОЗНАВЧОГО ДОСЛІДЖЕННЯ
Анотація. У статті узагальнено теоретичні дані щодо апарату когнітивної лінгвістики у сучасному мо- вознавстві. Сформульовано її об’єкт, предмет, мету, методологію та вихідні принципи, а також визначе- но її місце у системі сучасних досліджень. З’ясовано, що об’єктом когнітивної лінгвістики є когніція в її мовному відображенні. Предметом її вивчення є такі моделі репрезентації знань і уявлень людини про навколишній світ як картина світу, фрейм, стереотип, архетип, концепт, а також способи їхньої вербалі- зації. Окреслено напрями когнітивних досліджень: теорія когнітивних моделей (фреймова семантика), теорії концептуальної метафори та концептуальної метонімії, когнітивна фонологія, когнітивна теорія літератури (когнітивна поетика) та їх основні представники. Особливу увагу було присвячено лінгвокон- цептології, одній з основних галузей когнітивної лінгвістики.
Ключові слова: мова, когнітивна лінгвістика, концепт, поняття, когнітивна семантика, граматика, фонологія, стилістика, лінгвоконцептологія.



Постановка проблеми. Мова розглядаєть- ся як суспільне явище, що тісно пов’язане
з культурою та історією народу. Особистість но- сія мови стоїть у центрі уваги і розкривається шляхом дослідження її мови. Адже мова людини є віддзеркаленням духовної сутності, мотивації та ціннісної ієрархії, яка існує у свідомості носія мови. В усі розумові процеси людини втручається мова та створює нові ментальні простори. Проб- лема співвідношення мови, особистості і куль- тури не нова, адже їй були присвячені роботи  В. фон Гумбольдта та О. Потебні. Наприкінці ХХ ст. відбулася зміна парадигми наукових до- сліджень, на першому плані постали проблеми функціональної і когнітивної лінгвістики. В центр наукових досліджень поставили особистість, твор- ця висловлювання. Когнітивна лінгвістика є від-
© Шевченко О.М., Шевченко Н.С., 2020

носно молодим напрямом лінгвістичної науки, який стрімко розвивається і зацікавлює дедалі ширші кола мовознавців. Утім, думки дослідни- ків щодо когнітивного вектора ще й досі не знай- шов однозначного висвітлення як в аспекті оцін- ки, так і визначення сутності та природи даного феномена. Цим зумовлена актуальність статті. Аналіз останніх досліджень та публіка- цій. У вітчизняному мовознавстві проблемами когнітивної лінгвістики займаються М. Болди- рєв, О. Воробйова, С. Жаботинська, А. Зеленько, О. Кубрякова, В. Манакін, Т. Монахова, З. По- пова, Т. Радзієвська, М. Кочерган, О. Селіванова та ін. Разом ізтим у науковихколах немає одно- значного визначення сутності та природи дано- го феномена, а також однозначної його оцінки. Одні вчені оцінюють когнітивну лінгвістики по-

зитивно, інші негативно. Ряд учених когнітивну лінгвістику розглядає як складову частину ан- тропоцентричної парадигми, інші ж трактують як самостійну парадигму мовознавства.
   Мета даної статті – проаналізувати осо- бливості становлення  когнітивної  лінгвістики  у мовознавстві та визначити її місце у системі сучасних досліджень. Завдання статті: 1) здій- снити аналіз досліджень присвячених розгляду когнітивної лінгвістики; 2) окреслити напрями когнітивних досліджень.
   Виклад основного матеріалу. Когнітивна лінгвістика – інтегральна наука про когнітив- ні процеси у свідомості людини, що забезпечу- ють мислення та пізнання навколишнього світу [5, c. 35]. Когнітологія досліджує моделі свідо- мості, пов’язані з процесами пізнання, з набут- тям, виробленням, використанням, зберіган- ням, передаванням індивідом  знань,  а  також  з обробленням та трансформацією інформації, яка надходить  до  людини  різними  шляхами,  з прийняттям рішень на основі цієї інформації, розумінням людської мови, побудовою логічних умовиводів, аргументацією та з іншими видами пізнавальної діяльності.
   Когнітивна лінгвістика сформувалася у дру- гій половині 70-х років у США. Ця галузь дослід- жень перебуває на межі декількох дисциплін, оскільки інтегрує зусилля науковців різних галузей (психологія, філософія, логіка, мовоз- навство, психолінгвістика, антропологія, мате- матика, кібернетика тощо) [5, c. 36]. За словами К. Стеннінга, «складіть разом логіку, лінгвісти- ку, психологію й комп'ютерну науку – і ви отри- маєте когнітивістику» [10, c. 15].
   Мова постає центром усієї когнітивної діяль- ності людини, репрезентантом її когнітивних про- цесів та здібностей. Вона відкриває доступ до світу іншої людей, до структур їхньої свідомості. На су- часному етапі розвитку лінгвістичних досліджень розв’язання багатьох теоретичних та практичних проблем пов’язується з вивченням особливостей представлення знань у мові, тобто взаємозв’язку когнітивних і мовних структур (праці А. Вежбиць- кої, М.М. Болдирєва, О.С. Кубрякової та ін.), що і стало поштовхом до виокремлення когнітивісти- ки як окремого напряму.
   Когнітивна лінгвістика–напрям мовознав- ства, що виник у 70-х рр. ХХ ст., та який вивчає функціонування мови як різновид когнітивної (пізнавальної) активності, а також когнітивні механізми та структури людської психіки через лінгвістичні явища. Важливим етапом розвит- ку цієї науки було створення Міжнародної Коґ- нітивної Лінгвістичної Асоціації на симпозіумі 1989 року в Луйєбурзі, що був організований Рене Дірвеном [6, c. 301].
   Об’єктом когнітивної лінгвістики  є  когніція в її мовному відображенні. Когніцією називають сукупність психічних структур і процесів, що охо- плює всю людську пізнавальну діяльність. Пред- метом її вивчення є такі моделі репрезентації знань і уявлень людини про навколишній світ як картина світу, фрейм, стереотип, архетип, концепт, а також способи їхньої вербалізації.
   Метою когнітивної лінгвістики є опис залеж- ності й співвідношення між структурами мови    і людської свідомості. Опираючись на особливос-

ті цієї залежності, когнітивні лінгвісти прагнуть пояснити як влаштовані світ і людина, чим спри- чинені ті чи інші фізичні, фізіологічні, психічні явища і процеси, які їхні наслідки.
   Вихідні принципи когнітивної лінгвістики  [5, c. 8–9]:
   – антропоцентризм – вивчення розумової і ду- ховної сфери людини в їхньому зв'язку з мовою;
   – когнітивізм – сфокусованість досліджень на реальні мовно-мисленнєві одиниці й процеси в мозку людини;
   – експансіонізм – внутрішня спеціалізація на- уки і водночас тісніша інтеграція з іншими на- уками, в мовознавчих дослідженнях, зокрема, врахування культурного контексту;
   – експланаторність – настанова радше на по- яснення мовних явищ, аніж на їх констатацію.
   Когнітивна лінгвістика, як і усі науки, має свої методи наукового дослідження. Основним методом когнітивної лінгвістики є метод концеп- туального аналізу. Концептуальний аналіз може розглядатися як аналіз концептів (тобто абстрак- тних назв), на яких ґрунтуються найуживаніші контексти слова, що лежать в основі організації її когнітивної карти. Кінцевою метою концепту- ального аналізу стає побудова концептуальної моделі того інформаційного фрагмента, який фіксується знаком. Для цього елементи значен- ня мають бути особливим чином угруповані, впо- рядковані та взаємопов’язані [2, c. 42]. Інстру- ментами такого впорядкування є концептуальні структури: пропозиції, фрейми, сітки, прототип- ні моделі тощо. При цьому базовими структура- ми вважаються фрейми та прототипні моделі.
   Когнітивну лінгвістику можна розділити на такі підрозділи:
   1. Когнітивна семантика займається вивчен- ням різних структур знань та виявленням ролі мови в їх репрезентації, розумінні й інтерпрета- ції. Вона також аналізує організацію понятійного простору у свідомості людини, де понятійні струк- тури розглядаються як носії базисних знань про світ, а лексичне значення – як когнітивна кате- горія. Когнітивна семантика вивчає концепти як засоби пояснення ментальних одиниць людської свідомості. Дослідження певного концепту пе- редбачає вивчення семантичних полів та аналіз інших концептів, що мають синонімічні чи анто- німічні значення. Проблемам когнітивної семан- тики присвятили свої праці такі вчені: Дж. Ла- кофф, Р. Лангакер, Р. Джекендофф, Ч. Філлмор, Л. Талмі, А. Гольдберг, Дж. Тейлор, Ж. Фоконьє, Б. Рудзка-Остін, А. Ченкі та ін. [3, c. 78].
   2. Когнітивна граматика займається аналі- зом синтаксичних та  морфологічних  структур  з метою пояснення когнітивних аспектів мовних явищ. Питаннями когнітивної граматики опіку- валися такі вчені, як Р. Джекендофф, Дж. Ла- кофф, Ч. Філлмор, У. Чейф, Р. Лангакер та інші [1, c. 118].
   3. Когнітивна фонологія займається вивчен- ням вираження когнітивних структур за допомо- гою фонологічних засобів. Фонема є ментальною одиницею, саме тому процес фонетичної репре- зентації мови тісно пов’язаний з процесами, що протікають у свідомості. Вивченням проблем ког- нітивної фонології займалися Д. Кристал, М. Бір- віш, Т.І. Шевченко, А.А. Абдуазитов та інші.

   4. Когнітивна стилістика вивчає т.зв. «стиліс- тичні стратегії», що виникають в процесах поро- дження та розуміння тексту, які дають можли- вість носіям мови обирати між альтернативними способами вираження приблизно одного й того ж значення. Когнітивна стилістика вивчає ког- нітивні процеси, пов’язані з використанням сти- лістичних маркерів для передачі різних емоцій- но-експресивних станів мовця або соціального контексту спілкування.
   За Л.А. Ковбасюком виділяють наступні на- прями лінгвокогнітивних досліджень [4, с. 62]:
   1. Теорія когнітивних моделей (фреймова се- мантика). Теорія когнітивних моделей, розробле- на Дж. Лакоффом, вивчає ментальні простори (фрейми) та когнітивні моделі, що структурують ці простори [8, c. 46].
   Фрейм – когнітивна структура, яка організо- вана навколо концепта і містить у собі дані про суттєве, типове і можливе для цього концепта    в рамках певної культури [7, с. 259]. Виділяють дві основіні групи фреймів – сценарії та пла- ни. Структурно фрейм складається з вершини (теми), слотів або терміналів, які заповнюються пропозиціями. Фрейм структурується за допомо- гою різних когнітивних моделей: образно-схема- тичних, пропозиційних, метафоричних, метоні- мічних, символічних. Як лінгвістична концепція фреймова семантика була вперше запропонова- на Ч.Філлмором у середині 70-х років.
   2. Теорії концептуальної метафори та концеп- туальної метонімії булирозроблені Дж. Лакофом та М. Джонсом [8]. Вони вважають, що понятійна система, в рамках якої людина мислить та діє, метафорична за своєюсуттю та відіграє головну роль у визначенні реальності. Концептуальна метафора визначається як перенесення інфор- мації з однієї сфери знань (sourcedomain) в іншу сферу знань, т. зв. сферу мети (targetdomain). За Дж. Лакофом та М. Джонсом, метафори поділя- ються на структурні, орієнтаційні та онтологічні. На відміну від концептуальної метафори,
В метонімії розуміння одного концепту в термінах іншого відбувається у площині спільної концеп- туальної  сфери,  що  призводить  до  висвітлення концептосфери,  яка  у  своєму  прямому  значен- ні  має  другорядний  характер  у  межах  матриці sourcedomain. Вивченням концептуальної мета- фори та метонімії займаються М. Блек, В. Крофт, Р. Дірвен, А. Барселона, Р. Гіббс [4, c. 64].
   3. Теорія семантичних прототипів виокреми- лася як галузь когнітивної лінгвістики у 70-их роках ХХ ст. завдяки працям Е. Рош та її одно- думців [9, с. 198]. За цією теорією деякі елементи внутрішньої структури поняття є прототипами.
   Прототипами називають центральні норма- тивні елементи певної категорії, тобто найбільш

типові її представники, напр., прототип птахів – ластівка. Головною ознакою семантичних про- тотипів є наявність центрального представника категорії, з допомогою якого структурується уся категорія і визначаються її складові елементи. Відтак, завдання семантичної теорії прототи- пів – пояснити віднесення об'єкту до того чи того прототипу та описати кількісну градацію прина- лежності певних одиниць до певних категорій. Розробкою та вдосконаленням теорії семантич- них прототипів займалась А. Вежбицька.
   4. Когнітивна теорія літератури (когнітивна поетика) аналізує ті когнітивні процеси, на осно- ві яких відбувається продукування, сприйняття та інтерпретація художнього тексту [4, с. 64]. Ха- рактерною рисою когнітивної теорії літератури  є відхід від традиційного погляду на тропи як на суто мовне явище. У межах цього підходу тропи розглядаються як спосіб вивчення когніції.
   Однією з основних галузей когнітивної лінг- вістики є  лінгвоконцептологія,завданням  якої є дослідження концептів та встановлення спів- відношення мовних структур із концептуальни- ми. Як окремий напрямок лінгвоконцептологія виокремилася наприкінці 90-х p.p. XX ст. у скла- ді когнітивної лінгвістики.
   Головними дискусійними проблемами су- часної лінгвоконцептології можна назвати (за О.О. Селівановою):
1) розмежування концепту й поняття;
2) залежність концепту відмовної вербалізації;
   3) кваліфікація концептів за способами їх формування;
4) зв’язок концепту та значення;
   5) наявність у концептіоцінно-емотивних, цін- нісних і прагматичних компонентів;
   6) відмінність концепту в індивідуальній сві- домості або колективній;
7) типологія концептів;
8) структура концептів;
   9) методики його опису й аналізу тощо [6, с. 204]. У	межах	лінгвоконцептології	працюва- ли такі вчені: Є.С. Кубрякова, А. Вежбіцкa, С.А. Жаботинськa, С.Є. Нікітіна, Є.О. Шейгал, Е.С. Арчакова, В.І. Карасик, Р.М. Фрумкіна,
Ю.С. Степанов, С.А. Аскольдов, І.А. Стернін.
   Висновки. Таким чином, ми з’ясували науко- вий апарат когнітивної лінгвістики, сформулював- ши її об’єкт, предмет, мету, методологію та вихідні принципи, а також визначили її місце у системі сучасних досліджень. Ми розглянули основні роз- діли когнітивної лінгвістики, а саме: когнітивну семантику, граматику, фонологію та стилістику. Також були окреслені напрями когнітивних до- сліджень та їх основні представники; особлива увага була присвячена лінгвоконцептології, одній з основних галузей когнітивної лінгвістики.

Список літератури:
1. Булыгина Т.В., Шмелев А.Д. Языковая концептуализация мира (на материале русской грамматики). 1997. C. 118–119.
2. Вежбицкая А. Семантические универсалии и описание языков. 1999. 780 с.
3. Кобозева И.М. Лингвистическая семантика. 2000. 352 c.
4. Ковбасюк Л.А. Сучасні лінгвістичні теорії : лекційні, практичні, самостійні модулі та тести. 2008. 96 с.
5. Кубрякова Е.С. Начальные этапы становления когнитивизма: лингвистика психология – когнитивная наука.
Вопросы языкознания. 1994. С. 34–47.
6. Селіванова О.О. Сучасна лінгвістика: напрями та проблеми. 2008. 712 с.
7. Фаткуллина Ф.Г. Концепт как базовая категория лингвокогнитологии и лингвокультурологии. 2012. С. 506–511.

8. Lakoff G., Johnson M. Metaphors we live by. 2008. P. 216–217.
9. Rosch E.H. Cognitive representation of semantic categories. Journal of Experimental Psychology. 1975. Vol. 104. Рp. 192–233.
10. Stenning K. Methodical semanticism considered as a history of progress incognitive science. 1988. Рp. 234–235.
References:
1. Bulygina T.V., Shmelev A.D. (1997). Yazykovaya konceptualizaciya mira (na materiale russkoj grammatiki) [Language conceptualization of the world (based on Russian grammar], pp. 118–119.
2. Vezhbickaya A. (1999). Semanticheskie universalii i opisanieyazykov [Semantic universals and language descriptions], 780 p.
3. Kobozeva I.M. (2000). Lingvisticheskaya semantika [Linguistic semantics], 352 p.
4. Kovbasiuk L.A. (2008). Suchasni linhvistychniteorii: lektsiini, praktychni, samostiinimodulitatesty [Modern linguistic theories: lectures, practical, self-contained modules and tests], 96 p.
5. Kubryakova E.S. (1994). Nachal'nye etapy stanovleniya kognitivizma: lingvistika psihologiya – kognitivnaya nauka [The initial stages of the formation of cognitivism: linguistics psychology – cognitive science]. Voprosyyazykoznaniya, pp. 34–47.
6. Selivanova O.O. (2008). Suchasna linhvistyka: napriamy ta problemy [Modern linguistics: directions and problems], 712 p.
7. Fatkullina F.G. (2012). Koncept kak bazovaya kategoriya lingvokognitologii i lingvokul'turologii [Concept as a basic category of linguocognitology and linguoculturology], pp. 506–511.
8. Lakoff G., Johnson M. (2008). Metaphors we live by, pp. 216–217.
9. Rosch E.H. (1975). Cognitive representation of semantic categories. Journal of Experimental Psychology, vol. 104, pp. 192–233.
10. Stenning K. (1988). Methodical semanticism considered as a history of progress incognitive science, pp. 234–235.




Shevchenko Olena
Ukrainian Medical Stomatological Academy
Shevchenko Nataliia
Lugansk T.G. Shevchenko National University
COGNITIVE LINGUISTICS AS A DIRECTION OF LANGUAGE RESEARCH
Summary. The article determines the basic notion of cognitive linguistics. Its subject, aim, methodology   and initial principles are formulated. The place of cognitive linguistics in the system of modern research is determined. It has been found that the object of cognitive linguistics is cognition in its linguistic reflection. The subject of her study is such models of representation of knowledge and ideas of the person about the world as a picture of the world, a frame, a stereotype, an archetype, a concept, as well as ways of their verbalization. The authors called the conceptual analysis method the main method of cognitive linguistics. The authors of this article try to analyze the peculiarities of the development of cognitive linguistics in linguistics and to determine its place in the system of modern research. Objectives of the article are: to analyze the research devoted to the consideration of cognitive linguistics and outline the directions of cognitive research. The directions of cognitive studies are outlined: theory of cognitive models (frame semantics), theory of conceptual metaphor and concep- tual metonymy, cognitive phonology, cognitive theory of literature (cognitive poetics) and their main represent- atives. The authors highlighted the main discussion problems of modern linguoconceptology: differentiation of concept; dependence of the concept on language verbalization; qualification of concepts in the ways of their formation; communication of concept and meaning; the presence in the concept of evaluation-emotional, value and pragmatic components; difference of concept in individual consciousness or collective; typology of concepts; structure of concepts; methods for its description and analysis, etc. Particular attention was paid to linguocon- ceptology, as one of the main branches of cognitive linguistics. Language is seen as a social phenomenon that is closely linked to the culture and history of the people. The personality of the native speaker is in the center of attention and is revealed by studying its language. At the center of scientific research put the personality, the creator of the statement.
Keywords: language, cognitive linguistics, concept, definition, cognitive semantics, grammar, phonology, stylistics, linguoconceptology.
