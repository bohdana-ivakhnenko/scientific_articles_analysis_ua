«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-33 УДК 811,133,1’34



Хірочинська О.І.

Східноєвропейський національний університет імені Лесі Українки
СОЦІОЛІНГВІСТИЧНІ ОСОБЛИВОСТІ ФРАНЦУЗЬКОЇ ФОНЕТИКИ ТА ФОНОЛОГІЇ
Анотація. У статті аналізуються соціолінгвістичні аспекти французької фонетики та фонології. Прослід- ковується зв'язок фонологічної системи з екстралінгвістичною реальністю. Основна увага приділяється динаміці сприйняття норми вимови на макро-мікрорівні. Розглядається ряд фонологічних параметрів, обумовлених впливом автохтонного мовного регіону. Обґрунтовується теза про те, що регіональні форми мови не сприймаються більш як неправильні та неприпустимі в офіційній сфері. Охарактеризовано осо- бливості звукового складу на основі досліджень функціональних різновидів мови. Узагальнено теоре- тичні відомості про звуковий склад мови та інтонацію, які обговорювались у спеціальній французькій науковій літературі. Проаналізовано наукові розвідки, присвячені фонетичній нормі сучасної французь- кої мови. Bизначено зміни фонетичної норми, особливості інтонації діалекту в межах певного мовного реєстру й окремих соціальних груп. Зроблено огляд різних підходів до трактування нестабільності [ə] у французькому мовознавстві. Проведено аналіз опозицій звуків серед різних категорій населення. Розгля- нуто внутрішні та зовнішні фактори, які впливають на ступінь стабільності опозиції звуків переднього – заднього ряду, відкритих – закритих в різних мовних реєстрах. В результаті аналізу було встановлено, що чим вищий соціальний статус, тим більш відкритий тембр звуків у всіх вікових групах.
Ключові слова: фонетика, фонологія, фонетична система, фонетична норма, фонологічна опозиція, дихотомія, пауза хезитації, склад, усне мовлення.

Постановка проблеми. Проблема варіа- тивності фонологічної системи французь-
кої мови залишається актуальною в сучасному мовознавстві й торкається кількох аспектів. Це, насамперед, регіональні варіанти французької лі- тературної мови в межах Франції, а також і наці- ональні варіанти літературної французької мови, які пов’язані не тільки з територіальним факто- ром, але й з соціальним (ненормативна мова, про- сторіччя) та стилістичним (розмовне мовлення).
   Інтерес до цієї проблеми є цілком природнім і пояснюється низкою причин, серед яких: по- ява нових теоретичних напрямків, накопичен-
© Хірочинська О.І., 2020

ням наукових розвідок, зростанням інтересу до прагматики та розвитком соціолінгвістики, змі- ною «статусу» помилки. Багато того, що раніше вважалось помилковим перестає бути таким, якщо використовується людьми різного  віку  та соціального статусу. Якщо лінгвісти  пер- шої половини минулого століття пов’язували розвиток усного мовлення з помилками, про- тиставляючи «правильне» вживання «непра- вильному» (Анрі Фрей, Анрі Бош), то сучасні лінгвісти відносяться до помилок як до об’єкта вивчення, намагаючись зрозуміти, чому люди говорять саме так.

   Аналіз останніх досліджень і публікацій. Розвиток соціолінгвістики мав великий вплив на фонологію та фонетику. У центрі уваги постала проблема континууму та варіативності мовних станів і ситуацій в сучасній Франції, що стало предметом гострих дебатів серед вітчизняних і за- рубіжних лінгвістів. Вивчення специфіки фран- цузького розмовного мовлення, зокрема її фоне- тичного аспекту отримало  розлоге  висвітлення у наукових розвідках Ф. Картона, П. Делятра, М. Леона, В. Люсі, Ш. Баллі, О. Соважо, П. Гіро, М. Грамона, О. Соломарської,  Є.  Реферовської та інших, проте актуальними й досі залишаються дослідження соціолінгвістичного та, власне, лінг- вістичного аспектів французької мови.
   Виділення не вирішених раніше частин загальної проблеми. З огляду на тенденцію зближення усного та розмовного типу мовлення в усіх  літературних  мовах,  особливо  виражену в сучасній французькій мові, є проблема вивчен- ня французького живого мовлення в усіх його аспектах, оскільки абсолютна більшість мовних змін виникає саме в усному мовленні. Тому най- більш суттєвим сьогодні постає питання вивчення розмовного мовлення, чи не найменш дослідженої категорії французького мовного простору в лінг- вістичному та фонетичному аспектах, що й визна- чило актуальність теми нашого дослідження.
   Мета  статті.  Головною  метою  нашої  роботи є ознайомити з науковими розвідками соціолінг- вістичних  особливостей  французької  фонетики та фонології, узагальнити теоретичні відомості про фонетичну норму та звуковий склад мови на межі функціонування французької фонетичної норми.
   Виклад основного матеріалу. На почат- ку та в середині минулого століття фонологічна система мови вивчалася цілком ізольовано. Її зв'язок з екстралінгвістичною реальністю прак- тично не враховувався. Ігнорувалися соціальні та прагматичні аспекти. У проведених розвідках основна увага приділялась континууму, а саме властивості мови функціонувати як засіб спіл- кування, незалежно від того, яка соціальна, те- риторіальна або вікова група нею користується. Реальній же варіативності мови майже не при- ділялося уваги.
   Сьогодні, при дослідженні фонологічної сис- теми все більше враховується територіальний розподіл варіантів на соціальні, вікові групи, враховується рівень освіти неформантів, відмін- ність чоловічих і жіночих варіантів. Це спонукає по-іншому підходити до проблеми норми мови та вирішення мовного консерватизму.
   На нинішній день, дуже слушною для фран- цузької фонетики виявилася ідея А. Мартіне про динамічну синхронію. Спостерігаються елемен- ти розвитку мови, які знаходять своє пояснення в соціальному престижі, мовних контактах і т.п. Варто зауважити, що останні десятиліття фран- цузької фонетики та фонології характеризуються присутністю соціолінгвістичного фактора. Це зна- ходить своє відображення в проблематиці, в ме- тодах дослідження та в інтерпретації результатів. Французькі лінгвісти чітко усвідомлюють необ- хідність соціолінгвістичного підходу в навчанні французької мови як іноземної, так і рідної.
   Фонетичні зміни, які відбулися за останні роки, змушують переглянути перелік фонологічних

опозицій французької мови. Активно дискутують- ся питання про реальність існування опозицій [a] переднього ряду та [ɑ] заднього ряду, [e] закритого й [ɛ] відкритого та деяких інших опозицій.
   Підставою для перегляду системи фоноло- гічних опозицій слугують діалектологічні та со- ціолінгвістичні розвідки. Результати досліджень часто мають епізодичний характер, який ба- зується на невеликій кількості інформантів. Однак, їх сукупність може дати уявлення про функціонування мови та про реальні тенденції в її розвитку. Виходячи з вищесказаного, ще не можна побудувати нову нормативну фонетику, проте можна внести певні корективи в процесі викладання.
   Найбільша кількість наукових розвідок при- свячена опозиції [e]~[ɛ]. Дослідження А. Мартіне та Г. Вальтер продемонстрували, що кількість фонем і способи їх реалізації змінюються залеж- но від регіону Франції. Зокрема, можна чітко простежити протиставлення системи вимови пів- ночі та півдня. Але, однак, це лише дає уявлення про загальну картину.
   З метою деталізації даних П. Симон провів наукову розвідку, спеціально присвячену опози- ції [e]~[ɛ], у якій дослідив, що ця опозиція в пів- денній вимові відсутня, а в північних регіонах Франції є далеко неоднорідною [2, с. 25–27].
   Здійснивши аналіз існуючих досліджень, мо- жемо констатувати, що реалізація цієї опозиції на території від Арденн до Нормандії відбува- ється в абсолютному кінці слова. В Ельзасі чітко простежується опозиція по довготі, яка дозволяє розрізняти mettre та maître. У Лотарингії існує тенденція до більшого ступеня відкритості: cahier [ɛ]. У Вогезах [e] в закритому складі вимовляєть- ся як закрите: père [pe:r]. У Франш-Конте можна простежити опозицію по довготі на кінці слова: aimé – aimée. В Бургундії опозиція [e]~[ɛ] збері- гається разом з опозицією по довготі в закритому складі: tette – tête. У Нормандії існує тенденція до вимови [e] в закритому складі: mère [me:r].
   Досліджуючи територіальний діалект Без- ансона, Ш. Рітто-Ютіне встановив, що [e] вимов- ляється як довгий і закритий в закритому скла- ді: pêche, frère. Якщо в слові pêcher нормативна французька дає гармонію голосних ([e] початко- вого складу стає закритим), то в цьому територі- альному діалекті [e] вимовляється як закрите в обох випадках pêche і pêcher [2, с. 113].
   Суто діалектологічні розвідки поступово по- ступаються місцем соціолінгвістичним, які пору- шують проблему мовної норми. Так, автори кни- ги «Французи перед обличчям норми» Н. Генье, Е. Женувріє, А. Комсі провели соціолінгвістичні дослідження в різних регіонах Франції. У місті Тур вони проводили розвідки серед міського на- селення щодо реалізації опозиції [e]~[ɛ]. Автори прийшли до наступних висновків:
      Опозиція реалізується в вищих суспіль- них прошарках та в офіційному спілкуванні.
   Опозиція практично не існує в неформально- му спілкуванні та серед решти міського населен- ня [3, с. 117–120].
   Ще одна дослідниця А.-М. Удебін проводила наукові розвідки у районі Пуату. Її досліджен- ня базувались на опозиціях [e] ~ [ɛ], [o] ~ [ɔ] та [ø] ~ [œ] та проводились серед різних вікових ка-

тегорій з дотриманням гендерної рівності. Інфор- мантами були вчителі та працівники сільського господарства.
   На основі спостереження А.-М. Удебін при- йшла до висновку, що інформанти старшого віку й працівники сільського господарства віддають перевагу вимові [e], тоді як серед учителів чіт- ко простежується опозиція [e]~[ɛ]. Автор пояснює цей факт впливом норми. Вчителі, на її думку,  є носіями «ідеальної системи», реальної чи ймо- вірної, що слугує моделлю, яка «стандартизує» місцеві діалектні особливості [4, с. 174]. До того ж, фактор «престижу», до якого тяжіють вчителі, є причиною переважного вживання [ɛ]. Частина інформантів вживає [e] в побутово-розмовному варіанті, а [ɛ] в офіційному спілкуванні. Тут про- являється також ставлення мовця до норми, що визначається соціально-економічним, професій- ним і культурним середовищем, у якому знахо- диться мовець
   Окрім вищезгаданих  розвідок  А.-М.  Удебін [4, с. 175] намагається розглянути у взаємозв'язку всі чисті голосні діалекту Пуату. Вона аналізує опозиції [e]~[ɛ], [o] ~ [ɔ], [ø] ~ [œ], [a] ~ [ɑ]. Якщо при дослідженні опозиції [e]~[ɛ] лінгвісти звертають увагу перш над усе на територіальні варіанти, а потім вже на соціальні, то при дослідженні опози- ції [a] ~ [ɑ] домінує суто соціолінгвістичний підхід. Найхарактернішою в цьому плані є стаття О. Мет- та «Дослідження А в двох паризьких соціолектах». Автор зазначає, що опозиція [a] ~ [ɑ] посту- пово втрачає свою семантичну смислорозрізню- вальну значимість. Вона поступається місцем іншому репрезентанту проміжного тембру [А], ближчого до [a] переднього ряду [5, с. 39]. Така вимова спостерігається у середніх класів Пари- жа, у середньої буржуазії. Водночас, зауважимо, що існують варіанти, які характеризують різні
соціальні групи.
   О. Метта провела дослідження серед пред- ставників двох соціальних груп. Одна група інформантів складалась з представників арис- тократії або великої буржуазії, а друга група відвідувала загальноосвітню школу та ліцей. Було виявлено, що інформанти першої групи ви- мовляють, окрім традиційного [ɑ] заднього ряду, глибоке [â] назване автором велярним [5, с. 40]. Вимова такого [â] є ознакою цієї соціальної кате- горії, яка вважає його більш вишуканим. Вимова молодого покоління, на думку автора, має різкий контраст з вимовою їх ровесників минулого сто- ліття, які зберігають [a] там, де воно вимовляєть- ся традиційно.
   З погляду фонології, опозиція [a] ~ [ɑ] поступо- во зникає і майже повністю відсутня у вимові мо- лодого покоління. Утративши свою смислорозріз- нювальну функцію, вона має інше функціональне навантаження: [â] близьке до [ɑ], характерне для аристократичного  середовища  та   знаходиться в опозиції до [a] переднього ряду, яке властиве для буржуазного середовища. Така опозиція най- більш яскраво проявляється перед паузою.
   Отож, вслід за О. Метта, ми вважаємо, що фо- нетичні варіанти А мають розпізнавальну роль в соціальному плані.
   Соціолінгвістичні аспекти сучасної розмов- ної мови Парижа все частіше привертають увагу лінгвістів Так, дослідження К. Перець присвяче-

не аналізу жіночої вимови різних вікових і соці- альних груп [6, с 187–192]. Було зауважено, що найстарші інформанти розрізняють в кінцевій позиції опозицію по довготі: lit – lie, bout – boue.
   На думку автора, чим вищий соціальний ста- тус, тим більш відкритий тембр у всіх вікових групах. Представниці вищих класів часто вимов- ляють перед паузою або на кінці висловлювання [ɛ:], дуже відкрите перед кінцевим [r]: itinéraire, mer, nerfs.
   На кінці висловлювання, перед паузою, в та- ких синтагмах, як sur ce, bois-le більшість вимов- ляє [ø], крім представниць вищих класів.
   Опозиція [a] ~ [ɑ] існує в переважній більшос- ті інформанток, але в різних позиціях реалізу- ється по-різному. [a] переднього ряду, зазвичай, реалізується як [А] середнього ряду. У старшого покоління закінчення -ation, -aille вимовляють- ся, виключно, з [ɑ] заднього ряду. Стирання опо- зиції відбувається у представниць вищих класів на користь [ɑ] заднього ряду.
   Ще однією проблемою французької фонетики є поява [ə] німого та опис правил його вживання. Так, наприклад, В. Люсі [7, с 132-133] досліджує [ə] німе в різних формах усного мовлення. Автор аналізує лекцію, читання та невимушену бесіду, в якій виділяються два реєстри: побутово-розмов- ний і просторіччя, залежно від соціального стату- су мовця. У визначенні німого [ə] автор слідує за Мартіні й Вальтер, тобто «будь-яке графічне [ə], яке не вимовляється, в жодному разі не є [ɛ] від- крите, ні [e] закрите або те, яке не входить в дигра- фи та триграфи» [7, с 134]. Метою розвідки було виявити вплив форми мови на функціонування [ə]. Найменша кількість реалізацій [ə] характе- ризує читання знайомого тексту, найбільша – чи- тання незнайомого, сенс якого декодується в міру просування по тексту. У лекції спостерігається ве- лика кількість пауз хезитації, подовження кінце- вих голосних, які спільно з реалізацією [ə] супро- воджують спонтанне кодування висловлювання.
   На підставі отриманих даних, автор прихо- дить до висновку, що реалізація [ə] залежить не тільки від типу висловлювання, але при читан- ні, також, від ступеня складності тексту та від того, чи знайомий він тому, хто його читає. Окрім того, він вважає, що наявність перед очима чита- ча графічної форми тексту впливає на збільшен- ня реалізацій [ə]. У бесіді кількість реалізацій [ə] чітко розподіляється залежно від реєстру мови: в побутово-розмовній формі їх кількість значно вища ніж в просторіччі [7, с. 134]. Керуючись вищесказаним, можна зробити висновок, що на функціонування [ə] впливає соціокультурна при- належність мовців.
   Щодо позицій реалізації [ə], то вони доміну- ють над випадками його випадіння. Так, примі- ром, для спонтанного мовлення характерні не- синтаксичні паузи, незалежні від синтаксичного членування фрази. Дуже часто вони знаходять- ся між проклітиком і словом, яке за ним слідує (le, que, de, je, ce, me). У цьому випадку завжди відбувається реалізація [ə].
   На появу [ə] впливає також дидактичний наголос, коли початковий склад ритмічної гру- пи реалізується  з  підвищеною  інтенсивністю та тривалістю. Він характеризує всі перераховані тексти, окрім просторіччя (demander, rechercher,

ce qui se passe, etc). Наявність цього наголосу властива інтелектуальному середовищу і не- властива особам низького освітнього цензу, які не користуються іншими формами мовного спілкування, окрім бесіди. Автор робить припу- щення, що невизначеність фонологічного стату- су [ə] пояснюється впливом різних форм мовлен- ня на його реалізацію.
   Слід зазначити, що це не єдиний можливий підхід до проблеми [ə]. С. Базілко опирається на стилістичні чинники, які мають в основі соці- альні причини, соціальний статус мовця, рівень освіти, професію і т.п. [8, с. 80] Автор дослідив первинні та вторинні групи приолосних на по- чатку слова в сучасній французькій мові. Варто зауважити, що до первиних він відносить групи приголосних, які реально існують на початку слова, до вторинних – ті, які утворюються в ре- зультаті випадіння німого [ə]. У цьому випадку інформантами були парижани з вищою освітою різних спеціальностей. С. Базілко досліджував біфонемні та трифонемні початкові утворення приголосних і виділив кілька типів складів:
   1) склади, де [ə] зберігається завжди, незалеж- но від контексту всіма інформантами: [bəd], [dək], [pəz], [pən], [fəm], [bəl], [gən], [dər], [kər], [səd];
   2) склади, де [ə] завжди випадає, незалежно від контексту;
   3) склади, де [ə] або випадає, або зберігається в однакових контекстах.
   У результаті аналізу автор намагається роз- крити причини нестабільності [ə]. На нашу думку, є дуже важливим висновок автора про те, що при- чиною не можна вважати вплив первинних груп

приголосних чи фонетичні чинники, а лише дві категорії факторів, які можуть пояснити випадіння німого [ə] на початку французького слова, Це – лінгвістичні та стилістичні чинники. До перших відносяться: 1) частота складу в мові та особливо частота складу в текстах (чим вища частота, тим більша тенденція до випадіння); 2) приналежність слова до різних мовних сфер: літературна мова, побутово-розмовна мова, просторіччя, арго (чим більше мова тяжіє до арго, тим швидше опускається [ə]. До стилістичних факторів автор відносить стилістичну значимість слова.
   Висновки і пропозиції. Сучасний опис фоно- логічної системи мови та її фонетичних особливос- тей, який обов'язково включає в себе відомості про її територіальні та соціальні варіанти, про особли- вості вживання в різних видах мовленнєвої комуні- кації, про межі та особливості норми, немислимий без залучення соціолінгвістичних даних. Все це стає абсолютно необхідним, якщо опис орієнтований на вивчення мови та мовного спілкування цією мовою. У сучасному процесі навчання основного значення набуває не знання переліку фонем даної мови, а особливості вживання варіантів фонем залежно від різних екстралінгвістичних чинників.
   Аналіз основних характеристик фонетичного аспекту французького розмовного мовлення до- поможе оволодіти навичками сприйняття й розу- міння спонтанного мовлення і, що дуже важли- во, орієнтування в основних тенденціях розвитку мови, що, безумовно, сприятиме формуванню лінгвістичної компетенції. У цьому зв’язку пер- спективним видається подальше дослідження еволюції фонетичної системи французької мови.

Список літератури:
1. Simon P. Différenciations phonétiques. Le Français dans le monde, 1997. n°. 375. P. 25–27.
2. Rittaud-Hutinet Ch. Français régional de Besançon. Revue de linguistique romane, 1987, n° 165. P. 112–116.
3. Gueunier N., Genouvrier E., Khomsi A. Les Français devant la norme. Paris, 1978. 268 p.
4. Houdebine A.-M. L’opposition d’apperture [e]~[ɛ]. en français contemporain. La linguistique, 1989. Vol. 15. P. 174–176.
5. Mettas O. Etude sur le A dans deux sociolectes parisiens. Rapport d’activités de l’Institut de phonétique. Univer- sité libre de Bruxelles, 2001. P. 39–41.
6. Peretz C. Aspects socolinguistique du parler parisien contemporain. Phonologie et société. Montréal, Paris, Bruxelles, 1987. P. 187–192 .
7. Lucci V. Le mécanisme du «E» muet dans différentes formes de français parlé.  La linguistique, 1998. Vol. 12.   P. 129–135.
8. Bazylko S. Groupes consonnantique primaire et secondaires à l’initial du mot dans le français contemporain.
La linguistique, 1985. Vol. 12. P. 79–83.
References:
1. Simon P. (1997). Différenciations phonétiques. Le Français dans le monde, n° 375, P. 25–27.
2. Rittaud-Hutinet Ch. (1987). Français régional de Besançon. Revue de linguistique romane, n° 165, P. 112–116.
3. Gueunier N., Genouvrier E., Khomsi A. (1978). Les Français devant la norme. Paris.
4. Houdebine A.-M. (1989). L’opposition d’apperture [e]~[ɛ] en français contemporain. La linguistique, Vol. 15,      P. 174–176.
5. Mettas O. (2001). Etude sur le A dans deux sociolectes parisiens. Rapport d’activités de l’Institut de phonétique. Université libre de Bruxelles, P. 39–41.
6. Peretz C. (1987). Aspects socolinguistique du parler parisien contemporain. Phonologie et société. Montréal, Paris, Bruxelles, P. 187–192.
7. Lucci V. (1998). Le mécanisme du «E» muet dans différentes formes de français parlé. La linguistique. Vol. 12, P. 129–135.
8. Bazylko S. (1985). Groupes consonnantique primaire et secondaires à l’initial du mot dans le français contemporain.
La linguistique. Vol. 12. P. 79–83.





Khirotchynska Olga
Lesya Ukrainka Eastern European National University
SOCIOLINGUISTIC PECULIARITIES OF FRENCH PHONETICS AND PHONOLOGY
Summary. The phonetic diversity of the French language in different regions has traditionally attracted the attention of a large number of researchers. The methodology for the study of regional accents has evolved over time. The first works analyzed data obtained during oral and written surveys, and later scientists were able to record the regional language on audio media and upload records with samples of regional accents on the Internet. Modern French is a heterogeneous continuum consisting of a large number of territorial variants. Regional varieties of French mark phonetic features that stand out against the normative pronunciation.  The article investigates the sociolinguistic aspects of French phonetics and phonology. The coherence of the pho- nological system with extralinguistic reality is traced. The focus is on the dynamics of perception of the norm of pronunciation at the macro-micro level. A number of phonological parameters due to the influence of the autoch- thonous language region are considered. The argument is made that regional forms of language are no longer perceived as incorrect and inadmissible in the official sphere. The features of sound composition based on studies of functional varieties of language are characterized. The theoretical information about the sound composition of the language and the intonation discussed in the specialized French scientific literature are summarized. The works devoted to the phonetic norm of modern French are analyzed. Changes of the phonetic norm, peculiarities of dialect intonation within a certain register of language and certain social groups are determined. The depend- ence of the length of the rhythmic group on the type of speech and the effect of pauses on the speech tempo were investigated. An analysis of the oppositions of sounds among different categories of the population was conducted. Internal and external factors that influence the degree of opposition of the front vowel – back vowel, open vowel – closed vowel and different sound registers are considered. The analysis found that the higher the social status, the more open is the timbre of sounds in all age groups. Different approaches to the interpretation of instability [ə] in French linguistics have been analyzed. The question of French colloquial in the plane of the dichotomy is outlined: spoken – oral, spoken – written, incorrect – correct. The peculiarities of the use of phoneme variants depending on various extralinguistic factors are investigated. Based on these investigations, it is worth noting that new normative phonetics cannot be built yet, but some adjustments can be made in the teaching process.
Keywords: phonetics, phonology, phonetic system, phonetic norm, phonological opposition, dichotomy, pause of hezitation, syllable, oral speech.

