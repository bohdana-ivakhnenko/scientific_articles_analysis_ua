«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-37 УДК 378:37.3.011.3



Шиба А.В.

Чернівецький національний університет імені Юрія Федьковича
      РЕАЛІЗАЦІЯ СИСТЕМНО-ДІЯЛЬНІСНОГО ПІДХОДУ В ПРОЦЕСІ ПРОФЕСІЙНОЇ ПІДГОТОВКИ МАЙБУТНЬОГО ВЧИТЕЛЯ ІНОЗЕМНОЇ МОВИ
Анотація. У статті розглядаються умови професійної підготовки майбутнього вчителя іноземної мови. Автор уточнює поняття системно-діяльнісного підходу, обґрунтовує його значимість в процесі навчання. Виявлено, що системно-діяльнісний підхід надає цілісності, наукової обґрунтованості та системності про- фесійній підготовці майбутнього педагога. Самостійного, відповідального фахівця, спроможного відпові- дати вимогам часу можна підготувати лише в умовах відкритої освітньої системи, адже відкрита система постійно взаємодіє з навколишнім середовищем, джерело її існування лежить поза її межами. У статті зазначено, що діяльнісний підхід у процесі підготовки майбутніх учителів дозволяє навчити учнів ефек- тивно організовувати свою діяльність; ставити мету і досягати її реалізації; вміти застосовувати аналіз та синтез не лише для проведення окремих досліджень, але для їх використання під час вирішення прак- тичних завдань, оцінки результатів своєї діяльності.
Ключові слова: дидактичні принципи, системний підхід, діяльнісний підхід, системно-діяльнісний підхід в навчанні, професійна підготовка вчителя, інтерактивне навчання.


Постановка проблеми. Вивчення іно- земних мов набуває особливого значення
у зв’язку з прискоренням глобалізаційних про- цесів у світі та налагодженням міжнародних контактів України з іншими державами. Увага науковців спрямована на підготовку компетент- них фахівців, які зможуть бути гідними посе- редниками у будь-яких ділових та культурних контактах з іноземними партнерами. Завданням кожного педагога є мотивувати студента до до- сконалого вивчення іноземної мови, постійного розвитку та самовдосконалення через активну діяльність та самопізнання. Постає питання, як зробити навчання не тільки продуктивним, ре- зультативним, а й цікавим.
   Аналіз досліджень і публікацій. Ваго- мими дослідженнями вивчення іноземної мови
© Шиба А.В., 2020

є роботи українських та зарубіжних методистів, зокрема таких як О. Бігич, І. Бім, Н. Гальско- ва, М. Ільїн, С. Ніколаєва, Ю. Пасов, Д. Браун, В. Кук, Д. Річардс. Інноваційні методи та тех- нології навчання, інтерактивні включно, вивча- ли М. Волошинова, О. Голубкова,  Т.  Коваль,  О. Пометун, Т. Сердюк, С. Ступіна. Педагогічну систему досліджували В. Бондарєв, Т. Жижко, С. Омельченко, В. Стєпанова.
   Виділення не вирішених раніше частин загальної проблеми. Вважаємо, що у кон- тексті сучасних глобалізаційних процесів до- кладнішого аналізу потребує вплив системного та діяльнісного підходів на ефективність інтер- активних методів навчання, що застосовуються в процесі підготовки майбутнього вчителя іно- земної мови.

   Мета  статті.   Основною   метою цієї  роботи є виявлення ефективності професійної підготовки майбутнього вчителя іноземної мови в умовах сис- темно-діяльнісного підходу організації навчання. Виклад основного матеріалу. Ефективне вивчення іноземних мов здійснюється за умов дотримання певних дидактичних принципів: активності, індивідуального, свідомого підходу, міцності засвоєння знань, системності та твор- чості. Окрім зазначених вище, особливо важли- вим є принцип системно-діяльнісного підходу. Системно-діяльнісний підхід поєднує в собі два поняття – «системний підхід» та «діяльнісний підхід». Дотримання системного підходу, який розвивається в межах кібернетики, загальної те- орії систем, системного аналізу та синергетики, на даний час є досить популярним у різноманіт-
них галузях. Не є винятком і педагогіка.
   В основі системного підходу в педагогіці ле- жить постулат про те, що вивчення та вплив на педагогічні об’єкти слід здійснювати, врахову- ючи той факт, що вони є системами, які мають   у своїй структурі ряд нелінійно взаємопов’язаних елементів, які, перебуваючи у взаємодії між со- бою а також з оточуючим середовищем, утворю- ють цілісність. Звернення до системного підходу дає можливість виявити найбільш суттєві чин- ники та взаємозв’язки у педагогічній системі, розробляти методику педагогічного дослідження з урахуванням цих чинників, виявляти недолі- ки та усувати їх. Педагогічній системі, як і будь- якій іншій, властиві певні якості. Цілісність пе- дагогічної системи виявляється у неможливості звести властивості усієї системи до властивостей її окремих елементів і навпаки [1]. Таким чином, можна зробити висновок про те, що, готуючи майбутнього вчителя іноземної мови, потрібно навчати його не окремим предметам, які без- сумнівно виявляються корисними самі по собі,   а зміцнюючи міжпредметні зв’язки та їх прак- тичне спрямування, дати студенту можливість сформувати цілісне уявлення про майбутню про- фесійну діяльність.
   Структурність педагогічної системи виявля- ється у тому, що її можна описати шляхом вияв- лення зв’язків і відношень між її елементами, а ієрархічність полягає в тому, що кожен її елемент виявляється як частиною іншої, більш широкої системи, так і сам є системою. Множинність опи- сів педагогічної системи, яка також є однією із суттєвих якостей педагогічної системи, спричине- на тим, що вона є складним ієрархічним утворен- ням, яке складається з багатьох підсистем і вима- гає багатьох моделей для опису різних її аспектів [1]. Зважаючи на вищезгадані якості, найбільш плідні результати для розвитку педагогічної на- уки дає використання принципів системного під- ходу у побудові та вивченні моделей педагогічної діяльності, які ми використовували у процесі на- вчання англійської мови, використовуючи при цьому засоби інтерактивних технологій.
   Системи, відповідно до однієї з класифікацій, розподіляються на відкриті й закриті. Закрита система ізольована від навколишнього середо- вища, джерело її функціонування знаходиться всередині неї. Традиційну систему освіти мож- на віднести до такого типу систем. В. Стєпанова відмічає, що в стабільні періоди суспільного роз-

витку така система, спрямована на підготовку вузького спеціаліста для роботи в стабільному секторі економіки, виправдовує себе, однак під час науково-технічної революції повністю вичер- пав свою ефективність [4].
   У наш  час  стрімкого  розвитку  технологій,  з величезним потоком нової інформації, швид- кою зміною умов та подій ставляться нові вимоги і до вчителя. Нині важливо підготувати фахівця, спроможного відповідати викликам 21 століття. Він має бути здатним постійно і грамотно виві- ряти свою діяльність, приймати відповідальні рішення та коригувати недоліки. Такого фахів- ця можна підготувати лише в умовах відкритої освітньої системи, адже відкрита система постій- но взаємодіє з навколишнім середовищем, дже- рело її існування лежить поза її межами.
   Система вищої освіти  повинна  знаходитись у постійній взаємодії з іншими системами все- редині держави та й поза її межами: економіч- ною, соціальною, політичною, правовою, охорони здоров’я та багатьма іншими, які й створюють се- редовище, у якому вона існує. Лише в результаті такої динамічної взаємодії вона зможе викону- вати свою прогностичну функцію і готувати фа- хівців не для вчорашнього дня, а для сьогодення та майбутнього.
   Л. Черноватий, обґрунтовуючи принципи під- готовки кваліфікованих фахівців у світлі вимог державної національної програми «Освіта», за- значає, що відкритість системи освіти полягає   у відсутності замкнутості в національних межах, інтенсивному обміні досвідом, критичному ви- вченні і раціональному запровадженні закор- донного досвіду підготовки спеціалістів [5, с. 16]. Готуючи компетентного педагога, конкуренто- спроможного на сучасному ринку праці фахівця, ми спонукали студентів до активного навчання та спілкування на практичних заняттях з ан- глійської мови. Саме таке ставлення до навчан- ня виховується в межах діяльнісного підходу.
   Діяльнісний підхід в педагогіці розвинувся на основі положень теорії діяльності, яку, почи- наючи з 20-х років минулого сторіччя розробля- ли такі вчені як Б.Г. Ананьєв, Л.С. Виготський, О.М. Леонтьєв, В.М. Мясіщєв, С.Л. Рубінштейн, Г.П. Щедровицький та ін. Головною ідеєю, навко- ло якої відбувався розвиток діяльнісного підходу є постулат про єдність свідомості і діяльності, а також твердження, що діяльність є визначаль- ним чинником у розвитку свідомості. Таким чи- ном, за умови діяльнісного підходу лише в про- цесі діяльності відбувається розвиток особистості, кульмінацією якого стає рівень самоактуалізації. Діяльнісний підхід в освіті розглядається як фі- лософська основа для розробки різноманітних систем, технологій, методичних прийомів, на його ідеях побудовані, наприклад, система Д.Б. Елько- ніна – В.В. Давидова, «Школа 2100» та ін.
   Застосування діяльнісного підходу в процесі підготовки майбутнього педагога дає змогу спря- мувати студента до самостійності у навчанні, на- вчити ефективній організації своєї діяльності, ставити мету й домагатись її виконання, здій- снювати не лише самостійний пошук, аналіз, синтез та оцінку нових знань, а й застосування їх для вирішення відповідних практичних за- дач, оцінювати та коригувати результати своєї

діяльності. Такий підхід виявляється найбільш сприятливим для використання не лише тому, що він відповідає духу нашої епохи з її надзви- чайно швидким темпом та активністю життя, але й тому, що він задовольняє потреби творчого оволодіння новими знаннями та досвідом.
   Ключовим засобом прогресу в процесі реалі- зації діяльнісного підходу вважаємо проблемну ситуацію, яка й дає змогу отримати новий досвід в процесі спеціально організованої діяльності. Тому, здійснюючи формування професійної ком- петентності майбутніх учителів іноземної мови, ми віддавали перевагу проблемно-пошуковим технологіям (проблемна лекція, навчальна дис- кусія, ділова гра, навчальне проектування та ін.), а також спонукали студентів до активності (ро- льова гра, модерація, руханка, case study та ін.).
   Реалізовуючи ідеї системного та діяльнісного підходів, ми організували умови студентам, які дозволили відчути себе учасником педагогіч-  ної діяльності, набувати реального досвіду, ви- являючи активність у навчальній, професійній та квазі професійній діяльності. Максимально наблизити навчальну діяльність до умов про- фесійної діяльності вчителя іноземної мови до- зволило застосування інтерактивних технологій навчання. Інтерактивне навчання передбачає постійну активну взаємодію студента з виклада- чами та іншими студентами, користування різ- номанітними ресурсами системи Інтернет, бан- ками даних, електронними офф-лайн та онлайн словниками та перекладачами, обмін досвідом  з колегами з усього світу тощо.
   Інтерактивне навчання є одним із сучасних напрямків активного навчання. Існує дві основні тенденції у тлумаченні цього поняття:
   1. Розуміння інтерактивного навчання як про- цесу колективного пізнання, де знання здобува- ються в процесі спільної навчальної діяльності на основі діалогу чи полілогу. У такому разі наявний досвід і знання студентів слугують основою для продукування нового знання, яке здобувається в процесі цілеспрямованої і якісно організованої навчальної взаємодії, у якій студенти частково виконують функцію викладача, тим самим під- вищуючи рівень навчальної мотивації та продук- тивність навчання. У такому розумінні це понят- тя зустрічається, наприклад, у працях О. Пометун та Л. Пироженко, які вказують, що інтерактивна модель навчально-виховного процесу передбачає використання інтерактивних технологій за різних форм організації навчання і визначають інтерак- тивну технологію навчання як таку організацію навчального процесу, за якої неможлива неучасть студента у колективному,  взаємодоповнюючо- му, заснованому на взаємодії всіх його учасників у процесі навчального пізнання: або кожен сту- дент має конкретне завдання, за яке він повинен публічно прозвітуватись, або від його діяльності залежить якість виконання поставленого перед групою завдання [2, с. 23–24].
   2. Інтерактивне навчання як застосування новітніх інформаційних технологій в процесі навчання. Прикладами такого застосування мо- жуть слугувати використання Інтернет ресурсів, електронних довідників, підручників чи посіб- ників, електронної дошки, телекомунікаційних систем, дистанційна освіта та ін. Інтерактивне

навчання в такому розумінні допомагає у візу- алізації як  самого  навчального  матеріалу  так і процесуально-результативної сторони навчаль- ного процесу. Значна перевага мультимедійних засобів полягає у поєднанні в одному програм- ному продукті різних способів представлення інформації: візуальних (текст, таблиці, ілюстра- ції), мовлення, музики, анімації. Іншою перева- гою є те, що досягається певний психологічний комфорт, оскільки і процес навчання і оцінка ро- боти студента менше залежать від суб’єктивних чинників, як наприклад характер чи настрій педагога, ставлення з боку одногрупників та ін. Навчальні комп’ютерні програми дозволяють студентам, враховуючи свої індивідуальні осо- бливості, керувати ходом навчання, регулювати швидкість та спосіб оволодіння матеріалом, по- вертатись до більш ранніх етапів. (В. Канаєв,   Т. Карамишева, А. Лєбєдінская).
   На нашу думку, ці дві тенденції у розумінні суті інтерактивних технологій не вступають в супер- ечність, а, взаємодоповнюючи одна одну, збагачу- ють значення цього терміна. Адже, і в першому, і в другому випадку, має місце взаємодія (інтерак- ція). Різниця лише в тому, що в першому випадку вона відбувається безпосередньо між учасниками педагогічного процесу, а в другому випадку – опо- середковано, за допомогою електронних засобів. Таким чином, інтерактивне навчання можна ви- значити як таке, у якому відбувається активна безпосередня чи опосередкована взаємодія учас- ників навчально-виховного процесу.
   Т. Сердюк наголошує на тому, що необхідно чітко розмежувати поняття «інтерактивне на- вчання», «інтерактивні технології» та «інтерак- тивні методи». Під інтерактивним навчанням вона розуміє пізнавальний розвиток особистості шляхом організованої, цілеспрямованої навчаль- ної взаємодії суб’єкта з навчальним середовищем. Інтерактивні технології трактуються як дидактич- ні технології, що характеризуються досягненням запланованих педагогічних результатів шляхом організації та здійснення активної навчальної взаємодії суб’єкта навчально-виховного процесу з навчальним середовищем. Інтерактивні методи визначаються як спосіб організації активної вза- ємодії суб’єкта навчання з навчальним середови- щем з метою досягнення дидактичних результа- тів. Автор вважає, що системоутворюючим ядром інтерактивної технології є сукупність цілеспрямо- вано підібраних інтерактивних методів [3, с. 8].
   Більшість інтерактивних технологій, а саме технології кооперативного та колективно-гру- пового навчання,  ситуативного  моделювання та опрацювання дискусійних питань, а також інформаційно-комунікаційні технології, які використовуються нами на заняттях, мають комплексне призначення, одночасно сприяючи досягненню декількох цілей, таким чином опти- мізуючи та інтенсифікуючи процес формування професійної компетентності майбутніх вчителів іноземної мови. Атмосфера інтерактивності на занятті шляхом застосування технологій коопе- ративного навчання та співробітництва, диску- сійних технологій, ситуативного  моделювання, у межах яких  студенти  залучались  до  роботи в парах, малих групах, методу PRES, навчаль- ної дискусії, дебатів, кейс технології, ділових

та рольових ігор, навчального проектування, ві- део аналізу, симуляційних технологій, викорис- тання інтернет технологій, зокрема веб-серверів, гіпертекстів та сайтів, електронної пошти, фору- мів та блогів, чатів та ICQ, теле та відео конфе- ренцій, вікі енциклопедій тощо.
   Як засвідчує наш педагогічний досвід, імп- лементація інтерактивних методів в умовах системно-діяльнісного підходу у процесі профе- сійної підготовки вчителя іноземної мови, має низку позитивних результатів:
   1) створення внутрішньої мотивації навчаль- ної та професійної діяльності;
2) усвідомлення та передачі інформації;
   3) опанування способів професійної діяльнос- ті в умовах навчального тренування;

   4) 
опанування способів професійної діяльності в умовах, максимально наближених до реальних;
   5) мотивації творчості у професійній діяльності. Висновки. Отже, системно-діяльнісний під- хід надає  цілісності, наукової  обґрунтованості та системності професійній підготовці майбут- нього педагога. Особливої важливості в умовах глобалізації та інформатизації сучасного світу набувають його положення про відкритість сис- теми освіти та активність особистості в цій сис- темі. Разом із застосуванням інтерактивних ме- тодів навчання цей підхід дає змогу забезпечити максимальне наближення навчальної діяль- ності з формування професійної компетентності майбутніх учителів до сучасних умов професій-
ної діяльності.

Список літератури:
1. Бондарев В. Концепции современного естествознания. URL: http://www.gumer.info/bibliotek_Buks/Science/ bond/04.php (дата звернення: 15.02.2020).
2. Пометун О. І., Пироженко Л. В. Сучасний урок. Інтерактивні технології навчання. Київ : «А.С.К.», 2005. 192 с.
3. Сердюк Т. В. Інтерактивні технології навчання суспільних дисциплін як засіб активізації навчально-пізна- вальної діяльності студентів вищих навчальних закладів І–ІІ рівнів акредитації : автореф. дис. … канд. пед. наук : 13.00.09. Кривий Ріг, 2010. 21 с.
4. Степанова В. В. Проблемы вхождения в системно-деятельностный подход. URL: http://rostok54.ru/index/ o_talantlivykh_i_odarennykh_detjakh/0-16 (дата звернення: 20.10.2019).
5. Черноватий Л. М. Методика викладання перекладу як спеціальності : підручник для студ. вищих закл. освіти за спеціальністю «Переклад». Вінниця : Нова Книга, 2013. 376 с.
References:
1. Bondarev V. Konzepzii sovremennogo iestestvoznaniya [Concepts of modern science] (electronic resourse). Available at: http://www.gumer.info/bibliotek_Buks/Science/bond/04.php (accessed: 15 February 2020).
2. Pometun O. I., Pyrozhenko L. V. (2005). Suchasniy urok. Interaktyvni tekhnologiyi navchanniia [Modern lesson. Interactive teaching technologies]. Kyiv: A.C.K. (in Ukrainian)
3. Serdiuk T. V. (2010). Interaktyvni tekhnologiyi navchanniia suspil’nyh dyscyplin yak zasib atyvizaciyi navchal’no- pisnaval’noyi diyal’nosti studentiv vyshchyh navchial’nyh zakladiv I-II rivniv akredetaciyi [Interactive technologies of teaching social disciplines as a means of activating educational and cognitive activity of students of higher educational institutions of I-II levels of accreditation]. Extended abstract of candidate’s thesis. Kryvyi Rih. (in Ukrainian)
4. Stepanova V.V. Problemi vhozhdeniya v sistemno-deyalnostnyi podhod [Problems of entering the system-activity approach]. Available at: http://rostok54.ru/index/o_talantlivykh_i_odarennykh_detjakh/0-16 (accessed: 20 October 2019).
5. Chernovatiy L. M. (2013). Metodyka vykladannia peekladu iak special’nnosti [Methods of teaching translation as a specialty]. Vinnytsia: Nova Knyga. (in Ukrainian)





Shyba Alona
Yuriy Fedkovych Chernivtsi National University
IMPLEMENTATION AF SYSTEM-ACTIVITY APPROACH
IN THE PROFESSIONAL TRAINING OF FUTURE FOREIGN LANGUAGE TEACHER
Summary. The article deals with the conditions of future foreign language teachers’ training. The author clarifies the concept  of  system-activity  approach, substantiates  its  importance  in  the academic  process.  It is revealed that the system-activity approach makes the process of future foreign language teachers’ training more integral, scientifically oriented and systematic. A competent responsible specialist, able to meet the de- mands of the time, can only be prepared in an open educational system. The reason for this is because the open system constantly interacts with the environment, its source of existence lies beyond its borders. It is stated in the article that the activity approach in the process of future teachers’ training allows to direct students   to independence in learning; to teach them to effectively organize their activity; to set the goal and achieve  its realization; to be able to apply analysis and synthesis not only for carrying an individual research, but for using them while solving practical tasks, evaluating the results of their activities. The author also analyzes the impact of interactive methods on the effectiveness of learning. Interactive learning is viewed both as the process of collective cognition, where knowledge is acquired as a result of collaborative activities, and as the use of the latest information technologies in the academic process. The application of a number of interactive technologies is described, such as the technologies of cooperative and collective-group learning, situational modeling and processing of discussion questions, as well as informational and communication technologies.  It is proved that system-activity approach to training future teachers by means of interactive technologies helps increase the level of students’ motivation and creates favorable conditions for mastering their future professional skills. The article proves that the system-activity approach gives integrity, scientific validity and system to the professional training of the future teacher. Of particular importance in the context of globaliza- tion and informatization of the modern world are its provisions on the openness of the education system and the activity of the individual in this system.
Keywords: didactic principles, system approach, activity approach, system-activity approach in teaching, teacher’s professional training, interactive learning.
