«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-24 УДК 378.016./02:81’243.091.33:004.77



Лещенко Т.О., Жовнір М.М., Асламова М.В.
Українська медична стоматологічна академія

ДИДАКТИЧНИЙ СЕГМЕНТ СОЦІАЛЬНИХ МЕРЕЖ У КОНТЕКСТІ ОСУЧАСНЕННЯ ФОРМАТУ ВИШІВСЬКОГО ВИКЛАДАННЯ МОВНИХ ДИСЦИПЛІН ІНОЗЕМЦЯМ
Анотація. У статті проаналізовано процес упровадження новітніх інформаційно-комунікативних техноло- гій (ІКТ) у вишівську мовну освіту; окреслено основні переваги та напрямки використання соціальних мереж під час вивчення дисципліни «Українська мова як іноземна» в медичному виші. Розглянуто використання соціальних мереж як засобу самостійного вивчення української мови іноземними студентами й організації безпосередньо навчального процесу. З’ясовано дидактичний компонент соціальних мереж. Сформовано ав- торський погляд щодо часткової переорієнтації освіти на використання ІКТ під час вивчення української як іноземної задля ефективності, урізноманітнення й употужнення мовної підготовки майбутніх лікарів.
Ключові слова: інформаційно-комунікативні технології (ІКТ), соціальні мережі, мережевий контент, студент-медик, іноземні студенти, українська мова як іноземна, мовна підготовка майбутніх лікарів.



       Постановка	проблеми. У сучасному світі відбувається інтенсивна  інформа- тизація всіх сфер суспільного життя. Не оми- нають ці процеси й Україну. Експортний по- тенціал української  вищої освіти потужнішає, а пов’язана з цим інтеграція в міжнародний освітній простір підживлює інтерес до вітчизня- них освітніх норм і гарантій. Оскільки здобут- тя якісної вищої освіти – одна з найміцніших гарантій реалізації інтелектуального потен- ціалу сьогочасного студентства, вирішальний фактор подальшої економічної стабільності, надзавдання педагогів – сформувати конку- рентоспроможних фахівців різних галузей, зо- крема й медичної, стоматологічної. Викладачі мають докласти зусиль, аби випускники вишів уповні відповідали вимогам сьогодення за по- казником рівня засвоєних ними знань, умінь
і професійних навичок.
   
Тотальна імплементація інформаційно-кому- нікаційних технологій у людське повсякдення, перенасичення різних галузей інформаційними потоками зумовлюють докорінні зміни освітньої парадигми, переоцінку дієвості звичних дидак- тичних способів і шляхів подачі навчального ма- теріалу, раціонального й виваженого впровад- ження нових технологій, які були б ефективними в умовах сьогодення. «Сучасний бурхливий роз- виток інформаційних технологій уможливлює безпосереднє спілкування вітчизняних та іно- земних юнаків і дівчат незалежно від їхнього со- ціального статусу та місцезнаходження» [1, с. 6]. Вкотре наголосимо на активному, цілеспря- мованому, але дидактично вмотивованому впро- вадженні інноватики у вітчизняний навчально- виховний простір. Зважати на масштаби й якість такого поступу, на наш погляд, потрібно для того, щоб не активізувати деструктивні явища


© Лещенко Т.О., Жовнір М.М., Асламова М.В., 2020

В  утрадиційненій,  вивіреній  часом  і  досвідом системі  навчання.  Водночас  ми  долучаємося  до міркувань  когорти  педагогів-новаторів:  «В  умо- вах  сучасних  інноваційних  змін  в  українській вищій освіті доцільно використовувати здобутки не лише вітчизняних, а й іноземних науковців, адаптуючи їх до навчання української мови сту- дентів-іноземців медичних ЗВО» [3, с. 125].
   У полі нашого зору – мовна підготовка май- бутніх лікарів, сьогочасних іноземних студентів, які здобувають в Україні медичний фах. Вивча- ти українську мову їм потрібно не лише для за- доволення базових побутових потреб. «Вибудува- на під впливом екстрамовних чинників система поглядів, ідей і переконань, що набули статусу базових завдяки спромозі посприяти досягненню особистих надзавдань, не лише заманіфестовує сприйняття навколишнього світу, ставлення до нього, а й окреслює поведінкові та комунікативні домінанти мовця» [5, с. 167].
   До слова, щоб вільно читати медичну літе- ратуру й розуміти усні повідомлення фахового спрямування, а також за потреби  порозуміти- ся зі спеціалістами, безперешкодно ініціювати/ підтримувати вербальний контакт із метою до- сягнення усвідомлених комунікативних цілей, студент-медик має володіти українською мовою.
«Метою навчання української мови як іноземної у вищих навчальних  закладах  є  формування  у студентів професійної комунікативної компе- тенції шляхом розвитку та вдосконалення усіх видів мовленнєвої діяльності: читання, говорін- ня, письма та аудіювання», – слушно зауважено в дослідженні Т. Лещенко [6, с. 112].
   Посприяють швидкому засвоєнню іноземними студентами норм української мови, поступовому подоланню мовного бар’єра, опануванню ними навичок мовленнєвої діяльності вдосконалені технології навчання. Так, Т. Лещенко зазначає:
«Сучасна науково-педагогічна діяльність вимагає пошуку нових методичних і методологічних під- ходів у процесі формування компетенції майбут- нього лікаря – високоосвіченого та високоінтелек- туального фахівця медичної галузі» [4, с. 187].
   На наш погляд, міцне підґрунтя для урізно- манітнення й употужнення освітнього процесу формують новітні інформаційні-комунікаційні технології (ІКТ), упровадження яких у вишів- ську мовну освіту інтенсифікує процес навчання й підвищить його ефективність. Ця думка ін- терпретована й іншими дослідниками, які пра- цюють з іноземцями: «Саме завдяки цифровим технологіям, які стрімко удосконалюються, ви- кладання української мови як іноземної немину- че зазнає принципових змін» [8, с. 272].
   Керуючись міркуваннями про важливість част- кової переорієнтації освіти на використання ІКТ, ми сфокусували увагу на мультимедійних ресур- сах, зосібна на багатоманітті соціальних мереж.
   Аналіз останніх досліджень і публіка- цій. Наукові праці багатьох вітчизняних уче- них присвячено студіюванню імплементації комп’ютерних технологій (О. Іванова, О. Комоч- кова, М. Курвитс, Т. Лещенко, Н. Лисенко, В. Лу- говий, Л. Назаревич, А. Нісімчук, Л. Пироженко, О. Падалка, О. Пометун, Т. Полиця, О. Савчук, Н. Сороко, О. Скалій, О. Співаковский, В. Юфи- менко, Л. Федоренко, К. Чернова, Я. Яненко

тощо). Дидактичний сегмент мережевого кон- тенту представлено в низці наукових доробків іноземців (R. Braw, G. Grosseck, N. Flemming,
K. Murray, L. Tigu, R. Weller та ін.).
   За останні кілька років з’явилася значна кількість наукових праць вітчизняних дослідни- ків, присвячених окремим аспектам навчання під час віртуальної комунікації (М. Асламова,  Т. Архипова, Н. Бондар, М. Глазунов, І. Карпа, Г. Нестеренко, С. Литвинова, Г. Скрипка, Н. Сту- чинська, О. Щербаков, Г. Щербина, В. Юфимен- ко, Н. Яськова, А. Яцишин тощо).
   Виділення не вирішених раніше частин загальної проблеми. У розвідках подано тлу- мачення базових тематичних понять, частково проаналізовано методологію, теорію, філософію й історію використання ІКТ в освіті, описано ІКТ і засоби навчання в загальній середній осві- ті, у професійному навчанні й у закладах вищої та в системі післядипломної освіти. Побіжно до- сліджено розвиток інформаційно-комунікацій- ної компетентності студентів і викладачів.
   Мета статті – аналіз дидактичної компо- ненти сучасного соціально-мережевого контен- ту. Досягнення поставленої мети передбачає розв’язання таких  завдань:  1)  окреслити  стан і перспективи використання ІКТ у вишівській освіті; 2) проаналізувати шляхи й способи ви- користання соціальних мереж під час вивчення дисципліни «Українська мова як іноземна» у ме- дичному виші.
   Виклад основного матеріалу. Мережева парадигма інформаційно-комунікаційних і циф- рових технологій уже сформована. Зважаючи на потужний уплив мережевого контенту на сучасну молодь, а також потенціал розширення сфер ви- користання соціальних мереж, здається, жоден вітчизняний та іноземний студент не може обі- йтися без них. Блискавичними темпами розви- вається феномен віртуального спілкування – спе- цифічного, опосередкованого комп’ютером, який має доступ до локальної чи глобальної мережі, способу комунікації і взаємодії в просторі «вірту- альної реальності».
Популярні соціальні мережі – «Фейсбук»,
«Інстаграм», «Телеграм», «Твітер» та ін. – дають змогу кожному, хто до них долучився, викорис- товувати інформацію, подану на сторінках, обмі- нюватися повідомленнями, додавати текстовий, аудіо-, фото-, відео- й графічний контент. Імпо- нують міркування й про те, що «В останні роки соціальні мережі Facebook, Twitter, My Space, Instagram, Viber, Telegram та ін. стали основним інструментом соціальної взаємодії, спілкування й обміну інформацією» [7, с. 272].
   Соціально-мережева система дозволяє викла- дачам вишів навіть створювати навчальні курси для студентів, цифрові новації дають змогу оці- нити знання й навички студентів у звичному вір- туальному просторі. Мовимо про мультимедійні засоби моніторингу знань – квести, вікторини, тестові завдання. Іноземці вивчають україн- ську мову шляхом спільної практичної й проєк- тної діяльності, успішно опановують різнома- нітні алгоритми засвоєння мовного матеріалу через усесвітню мережу. Уже не подивує нікого й дидактична значущість створення проектів, ре- клам, сторінок, груп і подій, опитувань і он-лайн

голосувань. Важливо, що соціальні мережі умож- ливлюють безперервне (без урахування часових, географічних і вікових меж) використання на- вчального контенту навчальної дисципліни.
   Викладачі кафедри українознавства та гума- нітарної підготовки Української медичної сто- матологічної академії активно послуговуються різними формами комп'ютерної підтримки на- вчального процесу, а мережевий контент дає їм змогу організовувати колективну роботу студен- тів-іноземців на заняттях і за межами академіч- них авдиторій; урізноманітнювати форми на- вчання студентів удома; формувати сприятливі умови для розвитку персоніфікованого навчаль- ного середовища студента.
   Використання соціальних мереж під час ви- вчення «Української мови як іноземної» урізнома- нітнює рутинний шлях організації навчального процесу, мотивує студентів, заохочує їх долучати- ся до креативного процесу пізнання основ україн- ської мови. Зосередимося детальніше на мережах
«Фейсбук» та «Інстаграм». Такий вибір зумовлено їхньою широкою популярністю серед різних верств населення. За офіційними даними, кількість ко- ристувачів «Фейсбуку» у 2020 році збільшилася до 14 млн. Стрімко зростає популярність «Фей- сбук Месенджер»: його аудиторія – 8,7 млн корис- тувачів. В «Інстаграмі зареєстровано» 11,5 млн. українців [9]. До слова, є ціла низка соціальних мереж, а в деяких із них функціонує тільки укра- їнська  мова  –  «Друзі»,  «УкрФейс»,  «Українці»,
«ГуГуДу», «Сусіди», «Гуртом» та інші.
   Надзвичайно вдалим і цінним для ви- кладачів   і    студентів    вважаємо    мікроблог  у мережі «Фейсбук», створений Т. Лещенко, за- відувачкою кафедри українознавства та гумані- тарної підготовки Української медичної стома- тологічної академії (https://www.facebook.com/ profile.php?id=100026461282522). На своїй сторін- ці науковця систематично розміщує оригінально оформлений дидактичний матеріал, який допо- магає не лише студентам, викладачам, а й усім охочим та небайдужим до рідного слова орієнту-


ватися в потоці медичної термінолексики, склад- них випадках вживання слів, допомагає уникати термінологічної плутанини. Акцентує дослідни- ця на всіх рівнях сучасної української мови, ви- користовує доречні приклади, аналізує можливі помилки й огріхи, пояснює, навчає. Подамо для прикладу кілька ілюстрацій із промовистими заголовками «Плутанина», «Підступні пароні- ми», «Актуальні наголоси», «Червоні лінії» тощо. Такі навчальні експерименти в соціальних ме- режах стимулюють розширення проблемного поля сучасної дидактики в аспекті вивчення такої важливої категорії мовленнєвої діяльності людини, якою є українська мова. Усе це потріб- но «подвоїти», зважаючи на творчий підхід до оформлення, який обрала дослідниця, а також уміння синтезувати власні спостереження, по- давати ґрунтовні узагальнення на основі базо- вого мовного матеріалу.
   Висновки і пропозиції. Розглянувши лише окремий аспект окресленої дослідницької проб- леми, формулюємо висновки: 1) фахова конку- ренція й затребуваність справжніх професіо- налів  стимулюють  підвищення   ефективності  й урізноманітнення освіти; 2) виважене впровад- ження інформаційно-комунікаційних техноло- гій на заняттях із дисципліни «Українська мова як іноземна» – це спосіб підвищення якості не- фахової – мовної – підготовки студентів-інозем- ців медичного вишу; 3) соціальні мережі в освіті уможливлюють урізноманітнення й употужнен- ня процесу засвоєння знань, моніторингу сту- дентських навчальних досягнень і закріплення їхніх умінь і навичок, а також створюють міцну базу інноваційних освітніх можливостей, кре- ативне середовище для навчання; 4) соціальні мережі необхідно використовувати для групо- вого навчання; для  індивідуального  навчання й самоосвіти; для неусвідомленого накопичен- ня різногалузевої навчальної інформації тощо. Перспективним бачиться подальше студіювання шляхів використання соціально-мережевого кон- тенту в дидактичному дискурсі.

Список літератури:
1. Асламова М. В. Інтернет-щоденники іноземних студентів як елемент дискурсу блогосфери. Вчені записки Таврійського національного університету імені В. І. Вернадського. Сер. : Філологія. Соціальні комунікації : зб. наук. праць. Київ : Таврійський національний університет імені В. І. Вернадського, 2019. Вип. 4, ч. 1. С. 6–10.
2. Лещенко Т. О. Використання електронного сервісу Kahoot під час вивчення предмета «Українська мова як іно- земна» у вищому медичному закладі освіти. Сучасна медична освіта: методологія, теорія, практика : матеріали Всеукр. навч.-наук. конф. з міжнар. участю (м. Полтава, 19 березня 2020 р.). Полтава, 2020. С. 124–127.
3. Лещенко Т. О. Використання комунікативного підходу до засвоєння стоматологічної термінології на занятті з української мови як іноземної. Актуальні проблеми сучасної вищої медичної освіти в Україні : матеріали навч.-наук. конф. з міжнар. участю, м. Полтава, 21 березня 2019 р. Полтава, 2019. С. 125–128.
4. Лещенко Т. О. Застосування інноваційних технологій у процесі викладання курсу «Основи психології. Основи пе- дагогіки» у ВДНЗ України «УМСА». Реалізація Закону України «Про вищу освіту» у вищій медичній та фармацев- тичній освіті України : матеріали Всеукр. навч.-наук. конф. з міжнародною участю. Тернопіль, 2015. С. 187.
5. Лещенко Т. О. Здоров’я vs. хвороба в контексті словесної репрезентації ціннісної картини світу сучасного лікаря. Психолінгвістика. 2018. № 24(2). С. 163–180.
6. Лещенко Т. О. Шляхи удосконалення мовної підготовки іноземних студентів. Актуальні питання сус- пільно-гуманітарних наук та історії медицини : зб. матеріалів міжнар. наук.-практ. конф., м. Чернівці, 11-12 жовтня 2018 р. Чернівці, 2018. С. 111–113.
7. Юфименко В. Г. Медична блогодидактика та медіаосвітні технології як новітні чинники розвитку професій- ної компетентності фахівця. Сучасна медична освіта: методологія, теорія, практика : матеріали Всеукр. навч.-наук. конф. з міжнар. участю (м. Полтава, 19 березня 2020 р.). Полтава, 2020. С. 269–272.
8. Юфименко В. Г. Соціальні мережі як ефективне середовище комунікації в мовній підготовці іноземних студентів. Сучасна медична освіта: методологія, теорія, практика : матеріали Всеукр. навч.-наук. конф. з міжнар. участю (м. Полтава, 19 березня 2020 р.). Полтава, 2020. С. 272–275.
9. Facebook та Instagram в Україні. Цифри і факти – 2020. URL: https://www.prostir.ua/?kb=facebook-ta- instagram-v-ukrajini-tsyfry-i-fakty-2020 (дата звернення: 19.04.2020).

References:
1. Aslamova M., Zhovnir M., Bondar V. (2019). Internet-schodennyky inozemnykh studentiv iak element dyskursu blohosfery [Internen student's diaries as an element of the blogosphere discourse]. Vcheni zapysky Tavrijs'koho natsional'noho universytetu imeni V. I. Vernads'koho. Ser. Filolohiia. Sotsial'ni komunikatsii: zb. nauk. prats'. Kyiv, no. 4, ch. 1, pp. 6–10.
2. Leschenko T. (2015). Zastosuvannia innovatsijnykh tekhnolohij u protsesi vykladannia kursu «Osnovy psykholohii. Osnovy pedahohiky» u VDNZ Ukrainy «UMSA» [Application of innovative technologies in the course of basics of psychology and the basics of pedagogy in the higher state education institution of Ukraine UMSA] Realizatsiia Zakonu Ukrainy «Pro vyschu osvitu» u vyschij medychnij ta farmatsevtychnij osviti Ukrainy : materialy Vseukr. navch.-nauk. konf. z mizhnarodnoiu uchastiu. Ternopil', р. 187.
3. Leshchenko T., Zhovnir M. (2018). Zdorovia vs. khvoroba v konteksti slovesnoi reprezentatsii tsinnisnoi kartyny svitu suchasnoho likaria [Health Vs. illness in the context of the verbal representation of the value picture of the world of the modern doctor]. Psykholinhvistyka, no. 24(2), pp. 163–180.
4. Leshchenko T., Zhovnir M. (2020). Vykorystannia elektronnoho servisu Kahoot pid chas vyvchennia predmeta
«Ukrainska mova yak inozemna» u vyshchomu medychnomu zakladi osvity [Use of the Kahoot electronic service in the study of the subject «Ukrainian as a foreign language» at the higher medical educational institution] Suchasna medychna osvita: metodolohiia, teoriia, praktyka : materialy Vseukr. navch.-nauk. konf. z mizhnar. uchastiu (m. Poltava, 19 bereznia 2020 r.), pp. 124–127.
5. Leshchenko T., Yufymenko V. (2019). Vykorystannia komunikatyvnoho pidkhodu do zasvoiennia stomatolohichnoi terminolohii na zaniatti z ukrainskoi movy yak inozemnoi [Using a communicative approach to mastering dental terminology in Ukrainian as a foreign language]. Aktualni problemy suchasnoi vyshchoi medychnoi osvity v Ukraini : materialy navch.-nauk. konf. z mizhnar. uchastiu, m. Poltava, 21 bereznia, pp. 125–128.
6. Leshchenko T., Yufymenko V., Shevchenko O. (2018) Shliakhy udoskonalennia movnoi pidhotovky inozemnykh studentiv [Ways to improve language training of foreign students] Aktualni pytannia suspilno-humanitarnykh nauk ta istorii medytsyny: zb. materialiv mizhnar. nauk.-prakt. konf., m. Chernivtsi, 11-12 zhovtnia, Chernivtsi, pp. 111–113.
7. Yufymenko V.(2020) Medychna blohodydaktyka ta mediaosvitni tekhnolohii yak novitni chynnyky rozvytku profesiinoi kompetentnosti fakhivtsia [Medical blogidactics and media education technologies as the newest factors of professional competence development of specialist]. Suchasna medychna osvita: metodolohiia, teoriia, praktyka: materialy Vseukr. navch.-nauk. konf. z mizhnar. uchastiu (m. Poltava, 19 bereznia 2020 r.), pp. 269–272.
8. Yufymenko V. (2020) Sotsialni merezhi yak efektyvne seredovyshche komunikatsii v movnii pidhotovtsi inozemnykh studentiv [Social networks as an effective medium of communication in the language training of foreign students]. Suchasna medychna osvita: metodolohiia, teoriia, praktyka: materialy Vseukr. navch.-nauk. konf. z mizhnar. uchastiu (m. Poltava, 19 bereznia 2020 r.), pp. 272–275.
9. Facebook ta Instagram v Ukraini. Tsyfry i fakty (2020). Retrieved from: https://www.prostir.ua/?kb=facebook-ta- instagram-v-ukrajini-tsyfry-i-fakty-2020 (accessed 19.04.2020).




Leshchenko Tetiana, Zhovnir Maryna, Aslamova Maryna
Ukrainian Medical Stomatological Academy
DIDACTIC SEGMENT OF SOCIAL NETWORKS IN THE CONTEXT
OF IMPLEMENTATION OF THE NEW FORMAT TEACHING OF LANGUAGE DISCIPLINES TO FOREIGN STUDENTS AT HIGHER EDUCATIONAL INSTITUTIONS
Summary. The article analyzes the process of introducing new information and communication technologies (ICT) into the language education of higher educational institution; outlines the main advantages and direc- tions of using social networks during studying the discipline «Ukrainian as a Foreign Language» in medical higher school. The use of social networks as a means of independent study of Ukrainian language by foreign stu- dents and organization of the educational process is considered. The didactic component of social networks has been clarified. Formed the author's view on the partial reorientation of education to the use of ICT in studying Ukrainian as a foreign language for the sake of efficiency, diversification and refinement of language training of future doctors. The authors emphasize the active, purposeful, but didactically motivated introduction of innova- tion in the domestic educational space. In our opinion, it is necessary to take into account the scale and quality of such progress in order not to intensify destructive phenomena in the traditional, time-tested and experienced system of education. Having considered only a particular aspect of the outlined research problem, we formulate conclusions that summarize the results of the analysis: professional competition and the demand of true profes- sionals stimulate efficiency and diversity of education; well-considered introduction of information and commu- nication technologies in the courses on the discipline “Ukrainian as a foreign language” is a way of improving the quality of non-professional – language – training students-foreigners of medical university; social networks in education make it possible to diversify and enhance the process of learning, monitoring student learning achievements and consolidating their skills and skills, as well as creating a solid base of innovative educational opportunities, a creative learning environment; social networks should be used for group training; for individual training and self-education; for the unconscious accumulation of multi-sectoral educational information and the like. It is promising to further study the ways of using social network content in didactic discourse.
Keywords: information and communication technologies (ICT), social networks, content network, medical student, foreign students, Ukrainian as a foreign language, language training of future doctors.
