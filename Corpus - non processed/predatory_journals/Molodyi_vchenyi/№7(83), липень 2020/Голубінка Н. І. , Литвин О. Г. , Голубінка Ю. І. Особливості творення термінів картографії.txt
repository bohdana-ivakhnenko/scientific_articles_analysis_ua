«Молодий вчений» • № 7 (83) • липень, 2020 р.
DOI: https://doi.org/10.32839/2304-5809/2020-7-83-34 УДК 81'373.611:528



Голубінка Н.І., Литвин О.Г., Голубінка Ю.І.
Національний університет «Львівська політехніка»

ОСОБЛИВОСТІ ТВОРЕННЯ ТЕРМІНІВ КАРТОГРАФІЇ
Анотація. На термінологію картографії поширюється системний характер словотвірної структури україн- ської літературної мови, що виявляється у способах та принципах творення слів. Продуктивним є лексико- семантичний спосіб, бо терміни, утворені цим способом, зберігають риси конкретно-образного мислення і наштовхують на дефініцію. Вторинна номінація понять картографії найчастіше ґрунтується на метафо- ричних і метонімічних перенесеннях. Морфологічний спосіб творення цієї термінології є продуктивним, оскільки дає змогу її структурно систематизувати, використовуючи власномовні словотворчі ресурси. На сучасному етапі терміни картографії переважно творяться аналітичним способом, адже терміносполуки, виконуючи номінативну функцію, можуть чітко відобразити всі суттєві риси поняття, яке називають.
Ключові слова: термін, картографія, морфологічний спосіб словотвору, метафоризація, метонімізація, терміни-словосполучення.

       Постановка проблеми. Проблема впоряд- кування науково-технічної термінології, опрацювання основних принципів термінотво- рення усіх галузей знань є предметом досліджень українських науковців. З цього погляду потребує уваги термінологія картографії – терміносисте- ма, що відображає поняття однієї з важливих галузей науково-пізнавальної та професійної ді- яльності людини. У статті ми звернемо увагу на основні словотворчі засоби, характерні для тво- рення термінів досліджуваної термінології, опи- шемо словотвірні моделі та визначимо ступінь їх продуктивності, а також з’ясуємо частиномовне
вираження сучасної термінології картографії.
   Аналіз останніх досліджень і публікацій. Досліджували словотвірні особливості термінів у своїх працях українські й зарубіжні науковці. Словотвірні моделі суспільних наук проаналізо- вано в працях В. Захарчин, З. Куньч, Т. Пань- ко, О. Сербенської, М. Сташко, природничих наук – А. Крейтор, Г. Наконечної, В. Пілецько- го, І. Процик, Л. Симоненко, П. Чучки, технічної


термінології, яка стала об’єктом аналізу І. Кочан, О. Литвин, В. Марченка, Е. Огар, Л. Харчук, од- нак термінологію картографії ще не досліджува- ли ґрунтовно.
   Виділення невирішених раніше частин загальної проблеми: на наш погляд, лінгвіс- тичне дослідження цієї терміносистеми сприяти- ме поняттєвій уніфікації.
   Метою статті є проаналізувати основні спо- соби творення термінологічних одиниць карто- графії та показати на ілюстративному матеріалі продуктивні словотвірні моделі.
   Виклад основного матеріалу. Для тво- рення термінів картографії використовують усі ресурси словотвору сучасної української мови, адже на цю термінологію як підсистему науко- во-технічної термінології поширюються загальні принципи словотвірної структури літературної мови, що виявляється в способах творення тер- мінів. Н. Клименко звертає увагу на те, що “сло- во, його структура зумовлюється словотвірною системою, тобто вважається, що слово твориться


© Голубінка Н.І., Литвин О.Г., Голубінка Ю.І., 2020

сукупністю стосунків його компонентів (кореня, афіксів) і відношенням одного слова – члена сло- вотвірної системи – до іншого слова тієї системи” [4, с. 6]. Термін є специфічною мовною одиницею історично сформованої термінологічної системи, яка визначає певне наукове, технічне, суспіль- но-політичне чи мистецьке поняття та його місце в системі інших понять, виражається словом або словосполученням, служить для спілкування лю- дей, пов’язаних єдністю спеціалізації, належить до словникового складу мови та підпорядковуєть- ся її законам [9, с. 92]. Враховуючи особливість терміна як одиниці мови, перед термінологом по- стає завдання – створити термін, який сприяв би максимальному донесенню складної інформації і вдало вписався в лексичний контекст літера- турної мови, адже особливість термінологічного словотворення, на відміну від загальномовного, полягає у використанні обмеженого набору моде- лей, які стали показником системної організації термінології [8, с. 167]. Крім того, термінологічна система передбачає усвідомлене термінотворен- ня, що дає змогу штучно запроваджувати спеці- алізовані словотворчі морфеми, які в галузевих терміносистемах є визначниками конкретних значень і виконують класифікаційну функцію [3, с. 98]. Тому аналіз наявних термінологічних одиниць картографії з точки зору їх походження та слововживання не лише у контексті філоло- гічних наук, а й тих, у яких термін функціонує, а саме в картографії.
   Джерелами формування та поповнення термі- нології картографії є використання вторинної но- мінації (термінологізація або ретермінологізація (лексико-семантичний спосіб)), наявних у мові словотвірних моделей (морфологічний, морфоло- го-синтаксичний способи), словосполучень (аналі- тичний спосіб), іншомовних запозичень.
   Одним із найпродуктивніших способів попо- внення української терміносистеми картографії є термінологізація загальновживаних слів, яка найчастіше ґрунтується на основі метафоричних та метонімічних перенесень [2, с. 20].
   Ми підтримуємо думку науковців, що терміно- логічні назви, утворені лексико-семантичним спосо- бом, відрізняються від загальновживаних слів тим, що, зберігаючи риси конкретно-образного мислен- ня, яке базується на зовнішній подібності предметів, явищ, наштовхують на дефініцію, на суть означува- ного ним поняття і чітко показують місце в системі понять галузевої термінології [3, с. 98].
   Продуктивним способом поповнення україн- ської терміносистеми з галузі картографії є лек- сико-семантичний спосіб словотвору, а саме тер- мінологізація загальновживаних слів: стрічки, смуги – “зображальні засоби на карті” у карто- графії, стрічка – “довга вузька смужка певного матеріалу”, смуга – “видовжена, обмежена чим- небудь частина якоїсь поверхні, що виділяється на загальному фоні своїм виглядом, кольором і т. ін.”; відмивання – “пластичний спосіб зобра- ження рельєфу, за якого об’ємність форм рельє- фу відтворюється накладанням тіней фарбою чи тушшю з поступовою зміною її насичености – від темної до світлої” у картографії, відмивання – “процес очищення чого-небудь від бруду”.
   Перехід зі сфери загальновживаної лексики відбувається двома способами: 1) шляхом  роз-

витку вторинних термінологічних значень у зви- чайних лексичних одиницях: стрілка – “один із зображальних засобів на карті; вузький довгий мис, що утворюється при злитті двох річок, а також піщана коса, намита прибоями” – “тон- ка вузька пластинка з загостреним кінцем, яка обертається на осі і показує час, напрям і т. ін. на шкалі вимірювальних приладів і дороговказ”;
2) шляхом використання загальновживаних слів у складних термінах, наприклад: картографіч- на мова – “картографічні умовні позначення”; легенда карти – “систематизоване зведення ви- користаних на карті умовних позначень і тексто- вих пояснень, що розкривають зміст цих позна- чень” у картографії і мова – “здатність людини говорити, висловлювати свої думки”; легенда – “народне сказання або оповідання про якісь по- дії чи життя людей, оповите казковістю, фан- тастикою” у загальнонародній мові. Слід заува- жити, що цей шлях вторинної номінації є більш продуктивним у досліджуваній термінології.
   Вторинна номінація понять картографії, ви- хідною основою якої були найдавніші терміно- системи та загальновживані слова, відбувається на основі метафоричних і метонімічних процесів [6, с. 14–16]. Метафорична номінація полягає у творенні найменувань на основі будь-якої схожос- ти нової реалії чи процесу, що позначається, з уже наявною. Зміна статусу загальновживаної лексе- ми (її перехід до розряду терміна) у межах процесу метафоризації найчастіше відбувається внаслідок:
   – перенесення назви за подібністю форми і розміру: рамка карти – “лінія, яка окреслює на- ведену на карті територію”; кишеньковий атлас – “атлас малого формату”;
   – перенесення назви за подібністю процесу: читання карти – “процес відтворення реальної дійсности за її зображенням на карті”;
   – перенесення назви за подібністю ознаки: вичерпність – “наявність необхідної інформації для всіх без винятку об’єктів, що подані на кар- ті”; обов’язкова локалізація або координатна прив’язка – “фіксація безпосередньо на карті по- ложення об’єктів, до яких належать дані некар- тографічних джерел і зазначення координат, за якими об’єкти можна подати на карті”;
   – перенесення назви за подібністю функціо- нального призначення: банк даних – “інформа- ційна система централізованого збереження й колективного використання потрібних для ство- рення карт відомостей у цифровому вигляді”; база даних – “проблемно-орієнтовані сукупності відомостей”.
   Цікавими з точки зору метафоричних проце- сів є терміни на позначення різних видів карт, атласів і глобусів. Залежно яку ознаку взято до уваги у процесі класифікації, підставою для пере- несення в картографічній термінології може бути як зовнішня, так і внутрішня подібність: атлас дорожній, навчальний, воєнний, туристський, шкільний (підстава – призначення); карта вига- дана – “на якій зображують легендарні події або такі, що ілюструють, наприклад, подорожі героїв книжок” (підстава – характерна ознака) (слово вигадка в українській мові вживається зі значен- ням “те, що створене в уяві, чого немає і не було в дійсности, фантазія”); оцінні карти – “карти, які показують придатність або ефективність викорис-

тання природних чи соціально-економічних умов і ресурсів для тих чи інших цілей”; рекомендацій- ні карти – “карти, за якими визначають спосо- би й типи раціонального природокористування” (підстава – подібність за функціями: оцінюва- ти – “визначати якості, цінності, переваги чого- небудь”; рекомендувати – “пропонувати, радити, представляти, характеризувати”.
   У термінології картографії проявляються такі метонімічні перенесення: назви процесу на результат: вимір – “визначення будь-якої вели- чини чогось” і “величина, яку вимірюють”; опис
– “матеріал, який готують у результаті візуаль- ного аналізу” і “дія, а також словесне зображен- ня, словесна передача чого-небудь”. Порівняно з метафоричною термінологізацією метонімічна менш виражена у термінології картографії
   Продуктивним способом творення картогра- фічної термінології є морфологічний. Аналіз термінів дає підстави стверджувати, що найпро- дуктивнішим з усіх різновидів цього способу є су- фіксальне термінотворення. Можемо виокреми- ти такі групи термінів-іменників:
   – номінації зі значенням певних процесів (як правило, дієслівна основа + суфікси -нн-, -енн-): екстраполювання, зіставлення, штрихування, вичленовування, картографування, орієнту- вання, відмивання.
   – Для найменування властивостей карт про- дуктивним виявився суфікс -ість. Його додавали як до назв з абстрактним значенням: інформа- тивність, абстрактність, безперервність, ви- бірність, оглядовість, так і до назв з конкрет- ним значенням (значно рідше): твердість.
   Значно активніше суфіксальний спосіб вико- ристовується у творенні прикметників, які вхо- дять до складу термінних словосполучень:
   – -н-: аналіз карти інформаційний, аналіз карти кореляційний, атлас воєнний, атлас до- рожний, компасна карта;
   – -ічн-: географічна карта, картографічне зображення, типологічна карта;
   – -альн-, -увальн-: візуальний аналіз, на- вчальна карта, спеціальна карта, зображу- вальні засоби, заповнювальні зображувальні за- соби, пояснювальні написи на карті;
   – -ськ-: туристська карта, монастирська карта, авторський ескіз, лоцманська карта;
– -ов-: вузлова точка, кадастрова карта.
   Значно поступаються своєю продуктивністю перед суфіксальним префіксальний (розчлено- ваности – нерозчленованости), префіксально-су- фіксальний (перешийок) та безафіксний (зсув) способи, натомість осново- та словоскладання в терміносистемі картографії використовується набагато активніше. З-посеред таких номінацій можемо виокремити:
   – терміни – складні слова, утворені на основі складання незалежних одне від одного слів: при- родокористування, картографування,
   – терміни – складні слова, утворені за допо- могою інтерфікса на основі складання залежних одна від одної основ: однотомний атлас, середньо- форматний атлас, загальногеографічний атлас, краєзнавчий атлас (такі утворення, як правило, входять до складу термінів – словосполучень);
   – терміни – складні слова, утворені способом словоскладання: блок-діаграма, рози-діаграми,

інтернет-атлас, інтернет-карта, референц- еліпсоїд;
   – складні терміни з міжнародними терміно- елементами: екстраполювання, інтерполюван- ня, вебкартографування, морфометрія, орто- дромія, картометрія, картодіаграма, псевдо- ізолінії, метадані, квазігеоїд, фотооб’єкт, фо- токарта, фотоплан, топоплан;
   Серед проаналізованих термінів картографії незначну кількість становлять терміни-абревіа- тури. Це складноскорочені слова, утворені шля- хом поєднання початкових літер слів. У карто- графічній терміносистемі це, як правило, назви, відкальковані з англійської мови: SYMAR – про- грама для роботи з тривимірними зображення- ми; POLYVRT – програма, яка працює з вектор- ними даними; SDTS – американський стандарт обміну і передавання даних; TSIMMIS, SIMS – системи інтеграції даних, GRID – програма для робіт з растром. Такі абревіатури вимагатимуть в окремих різновидах наукових текстів додат- кового тлумачення (насамперед, маємо на увазі науково-навчальну літературу), оскільки можуть бути не зрозумілі для читача.
   Морфологічний спосіб словотвору є дуже ак- тивним у творенні термінів картографії, оскіль- ки дає змогу її структурно систематизувати, ви- користовуючи власномовні словотворчі ресурси. Однак кількісно все ж переважають терміни, утворені шляхом аналітичної деривації.
   Як зазначила В. Даниленко, терміни-слово- сполучення переважають у терміносистемах тому, що вони здатні найбільш повно відобрази- ти всі суттєві риси того поняття чи явища, яке називають. А тому їм легше, ніж словотворчими засобами, передавати належність до класифіка- ційного ряду, в основі якого лежать родо-видові відношення понять [3, с. 198].
   Такі терміносполуки виконують номінативну функцію, оскільки, маючи цілісне значення, ста- новлять єдине складне найменування науково- технічного поняття.
   В українській терміносистемі картографії зафік- совано терміни-словосполучення таких типів: дво- компонентні, трикомпонентні, багатокомпонентні.
   З-посеред двокомпонентних картографічних термінів-словосполучень (залежно від частино- мовного вираження компонентів) можна виділи- ти такі різновиди:
   1) прикметник+іменник (обидва компоненти мають термінний характер): афінне перетворен- ня, афінно-проєктивне перетворення, азимут- на похибка, графічний оверлей, рельєфна кар- та, картографічне моделювання, кореляційний аналіз, просторовий образ, локалізовані діагра- ми, локалізовані значки, масштабні стрічки, якісний фон, арміллярна сфера, вузлова точка; (перший компонент – прикметник – нетермінно- го характеру, другий компонент – іменник вира- жає родове картографічне поняття і є терміном: якісний фон, однотомні атласи, паперові ат- ласи, туристичні атласи, навчальні глобуси, тематичні глобуси, обємні глобуси, вигадані карти, загальні карти, настінні карти, окремі карти, оцінні карти, прогнозні карти, тексто- ві карти, довільні проєкції);
   2) іменник+іменник: атлас міст, атлас кра- їн, атлас світу, вага точки, визначення за кар-



тами, властивості карти, елементи карти, еліпс спотворень, зміст карти, карта врізки, карта ґрунтів, карта півкуль, карта світу, кар- та суші, карта шельфу, карта держав, карта океанів, карта материків, класифікація карт, компонування карт, мова карт, норма відбору, опис карт, оцінка карти, прийоми картогра- фування, рамка карти, серія карти, система координат, ценз відбору, читання карти (аналіз таких термінологічних сполучень дає підстави стверджувати, що більшість з-посеред них безпри- йменникові і утворені на основі керування);
   3) іменник+іменник (власна назва): проєкція Ламберта, перетворення Гельмерта, проєкція Галла, проєкція Меркатова, проєкція Птоло- мея, теорема Клеро, проєкція Постеля, глобус Корнеліуса, проєкція Міллера, проєкція Самсо- на; прикметник – відантропонім+іменник: Пей- тингерові таблиці, гауссівська модель, Лепу- нова теорема, Допплерів принцип, Коріолісова сила, кронштадтський футшток (варто зазна- чити, що, виконуючи номінативну функцію, та- кого типу терміносполуки водночас вказують на особу винахідника);
   4) іменник+іменник у тій самій граматичній формі (прикладка): карти – портолани, термо- метр – пращ, роза – діаграма, референц – еліпсо- їд, зеніт – центрир.
   Трикомпонентні сполуки утворені або на базі двокомпонентного сполучення: математична поверхня Землі, графічні прийоми картогра- фування, градусна марка карти, картографіч- ні умовні позначення, допоміжне оснащення карти, картографічний метод дослідження, картографічні азимутальні проєкції, карто- графічні теоретичні концепції, математична основа глобусів; або на базі одного слова: масш- таб головний довжин, масштаб частковий до- вжин, рамка карти зовнішня, рамка карти градусна, рамка карти внутрішня, функція карти естетична, функція карти інженерна, функція карти навігаційна, шкала показника числова, шкала умовних позначень, шляхи пере- творення карт.
   Багатокомпонентні термінні словосполучен- ня не такі численні, порівняно з дво- і трикомпо- нентними. Вони, як і трикомпонентні, утворені або на основі двокомпонентних, або зі стриж- невим словом-іменником: вивчення об’єктів за ключовими ділянками, види карт за зображе- ною територією, види карт за кількістю ар- кушів, види карт за просторовою подібністю, класифікація умовних позначень за геометрич- ними ознаками, локалізація умовних позначень на площі, принципи побудови картографічної моделі, реконструювання по картах просторо- вої ситуації.
   Аналітичний спосіб термінотворення, на слушну думку З.Й. Куньч, останнім часом має тенденцію до зростання. Це пояснюється тим, що термінні словосполуки здатні залучати для свого використання будь-які мовні одиниці, які функ- ціонують у складі сучасної української мови, незалежно від їхнього походження, причому ці лексеми вже узвичаєні і адаптовані для слово- вживання [5, с. 40].
   Важливою моделлю термінотворення є запо- зичення готових номінацій з інших мов. В укра-

їнську мову в різні періоди її функціонування входили слова з чужих мов. Засвоюючи слова ін- шомовного походження, українська мова підпо- рядковує їх своїй графічній, фонетичній та гра- матичній системі.
   Формування і функціонування української терміносистеми картографії у період зростання наукових і міжмовних інтеграційних процесів зумовило наявність у ній значної кількости ін- шомовних елементів.
   Основними джерелами запозичування тер- мінів були грецька та латинська мови: карта (лат.), екватор (лат.), меридіан (лат.), парабо- ла (грець.), ареал (лат.), глобус (лат.), прогноз (грець.). Певна кількість картографічних термі- нів – арабські запозичення: азимут. Цікавим є походження слова «атлас» від назви картогра- фічної праці Г. Меркатора «Atlas» (1595 р.), даної автором на честь міфічного короля Мавританії математика і астронома Атласа [10, с. 130].
   З-поміж них виділяємо інтернаціоналізми – слова, які вживають у багатьох неблизькоспорід- нених мовах, зберігаючи спільність семантики та фонетико-морфологічні будови (карта (укр.) – carte (франц.), атлас (укр.) – atlas (франц., англ., ісп.), меридіан (укр.) – (ісп., франц., англ.). Лек- сичними інтернаціоналізмами вважають також слова, створені з використання міжнародних формантів греколатинського походження: гео-, ізо-, уні-, гідро– тощо: стереомодель, ентропія, екстраполяція, ізоколи, ізотерми, геоїд, стеро- їд, квазігеоїд, анаморфози.
   Чужомовні запозичення часто стають під- ґрунтям для творення термінів-словосполучень, що дає змогу систематизувати поняття за родо- видовими ознаками: масштаб – масштаби до- вжин, масштаби площ, масштаби екстремаль- ні; модель – модель сферична, модель експоненці- альна, модель гауссівська, модель пентосферич- на, модель лінійна, модель степенева, модель періодична.
   У складених термінах картографії виділяємо такі типи:
   – утворені поєднанням декількох іншомовних компонентів: проєкція Галла, карти – аналоги, макет карт з ізоколами, серія карт;
   – утворені поєднанням іншомовних і власне українських компонентів: ценз відбору, читан- ня карти, аналіз і оцінка атласів, географічна відповідність, еліпсоїд земний, карти галузеві, ізолінії з пошаровим пофарбуванням, карто- графічна мова, лінійні знаки, показники кар- тографування.
   Варто звернути увагу на значну кількість термінів картографії, утворених поєднанням власне українських і компонентів, утворених по- єднанням іншомовних і українських компонен- тів: інтерактивні атласи, локалізовані значки, картографічне моделювання, рельєфна карта, масштабні стрічки, спрощення картографіч- ного зображення. Зафіксовано такі утворення і з-посеред однослівних термінів: картографу- вання. Хоча у цій групі складних слів-термінів, без сумніву, переважають утворення з викорис- тання чужих формантів: ізогіпси, ізоколи, кар- тограма, картодіаграма, картометрія, мор- фометрія, анаморфози, квазігеоїд, локсодромія, ізотерми.

   Висновки і пропозиції. На термінологію картографії поширюється системний характер словотвірної структури української літературної мови, що виявляється у способах та принципах творення слів. Термінологізація загальновжи- ваних слів є джерелом поповнення термінології картографії. Лексико-семантичний (терміноло- гічна метафоризація та метонімізація) спосіб зберігає прозору внутрішню форму, завдяки чому термін якоюсь мірою відсилає нас до суті науко- вого поняття; підтримується автентичність тер- мінології, але й використання вторинної номі- нації призводить до багатозначності терміна, що є вадою в термінології [5, с. 63]. За структурою терміни картографії поділяємо на три типи: тер-


міни-однослови, терміни-словосполучення, тер- міни-символи.
   Найменування понять термінами-словосполу- ченнями продуктивно використовується в сучас- ній технічній термінології, зокрема в картогра- фії. Найпоширенішими є дво- і трикомпонентні моделі, що свідчить про активне утворення тер- мінів синтаксичним способом. Деривація тер- мінів досліджуваної термінології здійснюється такими способами словотвору: морфологічним, лексико-семантичним та синтаксичним. Отже, детальне подальше лінгвістичне дослідження термінології картографії дасть змогу здійснити її поняттєву уніфікацію для встановлення логіко- семантичних зв’язків галузевих термінів.

Список літератури:
1. Божок А.П., Молочко А.М., Остроух В.І. Картографія : підручник / за ред. А.П. Божок. Київ : ВПЦ “Київський університет”, 2008. 271 с.
2. Голубінка Н., Литвин О., Голубінка Ю., Куп'як В. Вторинна номінація в термінології картографії // Карто- графічне моделювання та географічні інформаційні системи : збірник матеріалів всеукраїнської науково- практичної конференції, 03-05 жовтня 2019 р., Львів, 2019. C. 21–22.
3. Даниленко В.П. Русская терминология: опыт лингвистического описания. Москва, 1977. 243 с.
4. Клименко Н. Система афіксального словотворення сучасної української мови. Київ : Наукова думка, 1973. 186 с.
5. Куньч З. Питоме й запозичене в термінології: проблема балансу. Теорія терміна: конкретизація лексико- семантичних парадигм : монографія. Львів : Галицька Видавнича Спілка, 2018. С. 38–66.
6. Наконечна Г. Термінологізація і детермінологізація: ступінь опрацювання й вектори розвитку. Теорія терміна: конкретизація лексико-семантичних парадигм: монографія. Львів : Галицька Видавнича Спілка, 2018. С. 11–37.
7. Новий тлумачний словник української мови : у чотирьох томах. Т. 1–4. Київ : Аконіт, 1999.
8. Панько Т.І., Кочан І.М., Мацюк Г.П. Українське термінознавство : Підручник. Львів : Світ, 1994. 216 с.
9. Пономарів О.Д. Стилістика української мови : Підручник. Київ : Либідь, 1992. 248 с.
10. Пустовіт Л.О., Скопненко О.І., Сюта Г.М., Цимбалюк Т.В. Словник іншомовних слів. Київ : Вид-во «Довіра» УНВЦ «Рідна мова», 2000. 1017 с.
References:
1. Bozhok, A.P., Molochko, A.M., & Ostroukh, V.I. (2008). Kartohrafiia [Cartography]. Kiev: “Kyiv University”.
2. Holubinka, N., Lytvyn, O., Holubinka, Yu., & Kupiak, V. (2019). Vtorynna nominatsiia v terminolohii kartohrafii [Secondary nomination in cartography terminology] Cartographic modeling and geographical information systems: a collection of materials of the All-Ukrainian scientific-practical conference, оctober 03-05, 2019, Lviv.
3. Danilenko, V.P. (1977). Russkaya terminologiya: opyt lingvisticheskogo opisaniya [Russian terminology: the experience of linguistic description]. Moscow.
4. Klymenko, N. (1973). Systema Afiksalnoho Slovotvorennia Suchasnoi Ukrainskoi Movy [The system of affix word formation of the modern Ukrainian language]. Kyiv: “Scientific opinion”.
5. Kunch, Z. (2018). Pytome y zapozychene v terminolohii: problema balansu. Teoriia termina konkretyzatsiia leksyko-semantychnykh paradyhm [Specific and borrowed in terminology: the problem of balance. Term theory: specification of lexical-semantic paradigms: monograph]. Lviv: “Halytskyi Publishing Union”.
6. Nakonechna, H. (2018). Terminolohizatsiia i determinolohizatsiia stupin opratsiuvannia y vektory rozvytku. Teoriia termina konkretyzatsiia leksyko-semantychnykh paradyhm [Terminologization and determinologization: degree of elaboration and vectors of development. Term theory: specification of lexical-semantic paradigms]. Lviv: “Halytskyi Publishing Union”.
7. Akonit (1999). Novyi tlumachnyi slovnyk ukrainskoi movy: u chotyrokh tomakh [New explanatory dictionary of the Ukrainian language: in four volumes]. Kyiv: “Akonit”.
8. Panko, T.I., Kochan, I.M., & Matsiuk, H.P. (1994). Ukrainske terminoznavstvo [Ukrainian Terminology]. Lviv: “Svit”.
9. Ponomariv, O.D. (1992). Stylistyka ukrainskoi movy [Stylistics of the Ukrainian language]. Kyiv: “Lybid”.
10. Pustovit, L.O., Skopnenko, O.I., Siuta, H.M., & Tsymbaliuk, T.V. (2000). Slovnyk inshomovnykh sliv [Dictionary of Foreign Words]. Kyiv: “Trust” UNPC “Native Language”.





Holubinka Nadiya, Lytvyn Oksana, Holubinka Yuliia
Lviv Polytechnic National University
FEATURES OF FORMATION OF CARTOGRAPHICAL TERMS
Summary. A source of formation and replenishment of cartographical terminology is the use of secondary nominations (lexically-semantic method), available in the language of word-forming models (morphologi- cal, morphologically-syntactic methods), word combinations (analytical method), foreign words(borrowings). Terms, formed by the lexically-semantic method, preserve features of concrete and figurative thinking and lead to definition, reveal the essence of the denoted concept. Secondary nomination in cartographical terminology, whose starting points were the most ancient terminological systems and commonly-used words, is based on metaphorical and metonymic processes. Morphological method of forming of the cartographical terminology is productive, considering that it allows to structurally systematize this terminology, by using native word-form- ing resources. Majority of terms are formed by a suffixal method. Their productivity is significantly inferior to one of suffixal-prefixal, prefixally-suffixal and non-suffix methods, however, the basic- and word formation are used much more actively in the terminology of cartography. Among analyzed cartographical terms, there are a couple of abbreviations, compound words formed by combining the initial letters of each word. At the present stage the terms of cartography are mainly created by the analytical method of derivation, because terminolog- ical compounds, executing nominative function, can most clearly and broadly reflect all the essential features of a concept or phenomenon, and therefore it is easier for them to transfer belonging to a classification series, which is based on generic species relationships of concept. Two-component, three-component, multicomponent terms-phrases are fixed in the Ukrainian terminological system of cartography. An important model of term formation is the borrowing of ready-made nominations from other languages. During different periods of its functioning, the Ukrainian language included words from foreign languages. By absorbing words of foreign origin, the Ukrainian language subordinates them to its graphic, phonetic and grammatical system.
Keywords: term, cartography, morphological method of word formation, metaphorization, metonymization, terms-phrases.

