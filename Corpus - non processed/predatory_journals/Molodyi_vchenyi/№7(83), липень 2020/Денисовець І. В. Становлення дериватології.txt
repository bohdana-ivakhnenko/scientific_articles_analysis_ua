«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-12 УДК 81’373.611:811.161.2



Денисовець І.В.

Національний університет «Полтавська політехніка імені Юрія Кондратюка»
СТАНОВЛЕННЯ ФОРМАНТОЦЕНТРИЧНОЇ ТА ОСНОВОЦЕНТРИЧНОЇ ДЕРИВАТОЛОГІЇ В СУЧАСНІЙ УКРАЇНСЬКІЙ ЛІТЕРАТУРНІЙ МОВІ
Анотація. У статті розглянуто теоретичні засади та основні віхи становлення формантоцентричної й основоцентричної дериватології у вітчизняному та закордонному мовознавстві. Простежено особливості структурно-системної організації українського словотвору. Проаналізовано, що з часу зародження вчення про словотвір було зорієнтоване в основному на словотворчий формант, у цьому контексті схарактеризова- но, що словотворчий формант є самодостатньою одиницею дериватологічних студій та відіграє визначаль- ну роль у класифікації, систематизації й науково-лінгвістичній інтерпретації дериватів, їхньої структу- ри, семантики, функціонування. Визначено роль твірної основи в різноманітних дериваційних процесах. Окреслено низку теоретичних і практичних завдань, які постають у розрізі основоцентричної деривації.
Ключові слова: дериватологія, словотворення, словотворчий формант, формантоцентрична деривація, твірна основа, основоцентрична деривація.



       Постановка проблеми. На початковому етапі становлення словотвірну систему розглядали в основному в розрізі семантико-сло- вотвірних особливостей словотворчого форман- та як виразника дериваційної функції, такий традиційний науковий підхід отримав назву формантоцентричний. Обґрунтування ж ролі твірної основи в процесах словотворення пере- важно зводилося до вказівки на частиномовну належність твірного слова в межах словотвірно- го типу. Досліджуючи специфіку похідного сло- ва як бінарної одиниці (словотворчий формант
+ твірна основа), ми не можемо нехтувати ана- лізом ролі базової частини, оскільки врахування категорійної семантики твірних основ відповід- них лексико-семантичних класів слів, на яких ґрунтуються фактичні засади номінації, допомо- же з’ясувати реальну взаємодію одиниць слово- твірної системи. У зв’язку з цим у сучасній де- риватології  одночасно  з  подальшим розвитком
© Денисовець І.В., 2020

формантоцентричного аспекту вивчення слово- твору важливого значення набуває розроблення основоцентричного, тобто такого напряму, у яко- му ключову роль відігравала б твірна основа (твірне слово) в актах деривації. Проте лише все- бічний аналіз дериватології з позиції як форман- тоцентричного, так і основоцентричного підходів може забезпечити адекватне відображення всієї складності словотвірної системи.
   Ми поділяємо погляди тих мовознавців, які окреслюють надзвичайну важливу роль твірної основи як важливого типологізувального засобу. Донедавна, коли говорили про твірну основу, то передусім акцентували увагу на її частиномов- ній належності, проте в цьому розрізі постають  й інші питання: якими є твірні основи за семан- тикою, етимологією, частотністю; від чого зале- жить словотвірна спроможність твірних основ; як впливають позамовні чинники на використання різних класів твірних основ у словотворенні; які

види дериваційних формантів властиві різним частинам мови, різним класам твірних основ; які процеси супроводжують поєднання твірних основ з формантом. Відповіді на ці проблемні питання дають змогу виявити типологію слово- творення з опертям не на формант, а на твірну основу [5, с. 5].
   Аналіз останніх досліджень і публікацій. Основоцентричний підхід у вивченні словотвору домінує в дослідженнях таких вітчизняних і за- кордонних учених, як В.О. Горпинич, В.В. Ґре- щук, І.Ф. Джочка, Н.М. Пославська, О.А. Зем- ська, В.В. Лопатін, І.С. Улуханов та інші. Лише всебічний аналіз дериватології з позицій як фор- мантоцентричного, так і основоцентричного під- ходів, на думку В.В. Ґрещука, може забезпечити адекватне відображення всієї складності слово- твірної системи [6].
   Учені наголошують на тому, що одним із най- важливіших завдань основоцентричної дерива- тології є дослідження словотворчої спроможності різних класів твірних слів, вивчення їхньої де- риваційної поведінки, яка здійснюється в межах словотвірних гнізд і комплексних системоутво- рювальних одиниць нижчого рівня – словотвір- них парадигм (груп похідних від однієї твірної основи на одному ступені деривації), які відобра- жають специфіку й особливості реалізації в де- риватах тієї чи тієї семантики різних структур- но-семантичних і формально-граматичних груп твірних слів [5].
   Виділення не вирішених раніше частин загальної проблеми. Незважаючи на різно- манітність інтерпретацій семантико-структур- них конституентів похідного слова, визначальне функційне навантаження в дериваті тривалий час відводилося форманту, щоправда, підкрес- лювали й другорядну роль твірної основи. Ви- значальною рисою похідного слова як вторинної одиниці номінації є його екстенціонально-ін- тенсіональний зміст, «подвійна референція», що полягає в одночасній кореляції деривата з ре- аліями предметного світу й зі світом слів, тому  в теорії словотвору першорядного значення набу- вають проблеми класифікацій й опису дериватів за ознаками мотивувальних одиниць, з’ясування ролі твірної основи в актах словотворення.
   Мета статті.  Головною  метою  цієї  роботи  є всебічний аналіз та узагальнення теоретичних напрацювань щодо розвитку формантоцентрич- ної та основоцентричної деривації в сучасному українському словотворі.
   Виклад основного матеріалу досліджен- ня. У кінці 50-х – на початку 60-х років ХХ ст. І.І. Ковалик  наголошував  на  тому  факті,  що в працях із суфіксального словотвору мовознав- ці звертають увагу головно на суфікси, а на ролі твірної основи зазвичай не акцентують [7, c. 6–7]. У цей час у російській дериватології з’яв- ляються статті, у яких лінгвісти проаналізували окремі іменні частини мови з погляду можливос- тей утворення на базі них нові слова (В.П. Да- ниленко, М.А. Бакіна). Ці праці стали першими спробами встановити ступінь участі тих чи тих формально-граматичних груп у межах лекси- ко-граматичних класів у творенні нових слів. Так, В.П. Даниленко, аналізуючи іменники, загальні назви, спираючись на їхню деривацій-

ну спроможність, виявила три класи твірних:
1) іменники «межевих» моделей творення, тобто ті, від яких не утворюються похідні слова (суб- стантиви з суфіксами суб’єктивної оцінки та емо- ційно забарвлені, похідні іменники зі збірним значенням та абстрактні іменники з суфіксами старослов’янського походження); 2) іменники, які характеризуються регулярними словотвір- ними зв’язками твірних і похідних слів (назви осіб чоловічої статі і відповідні фемінітиви, абре- віатури й складноскорочені слова на позначен- ня підприємств, установ, навчальних закладів  й утворені від них прикметники та назви осіб із значенням членів колективів цих організацій, найменування осіб і дій, які вони виконують, предметів і ознак); 3) іменники, що характеризу- ються нерегулярними словотвірними зв’язками твірних і похідних (назви осіб і утворені від них абстрактні іменники та іменники з предмет- ним значенням, іменники на позначення пред- метів, а також назви професій і роду діяльності осіб). Аналіз власних назв імен як твірної бази  у словотворенні уможливлює встановлення того, чим вони протиставляються субстантивам – за- гальним назвам. Власні назви з погляду їхньої дериваційної спроможності на противагу загаль- ним відзначаються нестійкістю, недовговічністю та необмеженою продуктивністю більшості утво- рень [3, c. 77–92]. М.О. Бакіна, досліджуючи при- кметники як твірні основи, зазначає, що залеж- но від участі різноструктурних основ ад’єктивів у словотворі  виділяють  три  групи,  до  першої  з яких належать прикметники, від яких активно й регулярно утворюються похідні, до другої – ті, які беруть участь у деривації, але менш активно, і до третьої – прикметники, на основі яких не по- стають деривати [2, c. 115].
   Якісно новий етап у розвитку основоцентрич- ного аспекту дериватологічних студій пов’язаний із усвідомленням необхідності запровадження специфічної комплексної одиниці класифікації й опису словотвірного матеріалу, що уможлив- лювало б виявлення системної організації сло- вотвору, у якій чинником типологізації була б твірна основа. Такою стала словотвірна парадиг- ма як ряд дериватів, утворених від однієї твірної основи на одному ступені творення.
   Першою монографічною дериватологічною працею основоцентричного спрямування, у якій використана словотвірна парадигма для класи- фікації й опису фрагмента словотвірної системи була книга К. Бузашшіової «Словотвірна структу- ра словацьких девербативів» (1974). Встановивши зумовленість словотворчих можливостей дієслів словацької мови інтенцією словотвірної дії, що найабстрактнішим способом відбиває семантику дієслів, авторка поділяє досліджувані дієслова на групи залежно від того, які значення мають утворені від них іменники. Словотвірна парадиг- ма віддієслівних утворень містить дієслова з од- наковою «словотвірною словозміною», тобто ті, від яких утворені похідні з однаковим категорійним словотвірним значенням: 1) виконавець дії (при запереченні носій дії); 2) знаряддя дії; 3) дія;
4) матеріал, який витрачається під час реалізації дії; 5) результат дії; 6) залишок (після дії); 7) об’єкт дії; 8) місце дії; 9) якість дії; 10) опредмечування якості дії; 11) носій якості дії [1, c. 19].

   У наступних дослідженнях, здебільшого дис- ертаційних, словотвірна парадигма розгляда- ється як комплексна одиниця, яка репрезентує словотворчу спроможність твірних у всьому роз- маїтті способів словотвору та лексико-граматич- них і семантико-словотвірних категорій.
   Здобутки   основоцентричної   дериватології  в українському мовознавстві в цей період були скромніші. Ідея І.І. Ковалика про необхідність збалансованої уваги до обох аспектів досліджен- ня словотвору – формантоцентричного й осно- воцентричного – до середини 80-х рр., якщо не брати до уваги монографії В.О. Горпинича, при- свяченої проблемам відтопонімного словотво-  ру в східнослов’янських мовах [4], залишалася лише першими кроками до ґрунтовного опрацю- вання проблеми дериваційних можливостей різ- нотипних груп твірних основ. Починаючи з кін- ця 70-х рр., в українській дериватології активно вивчалися словотвірні гнізда коренів слів пев- них структурних типів, зокрема із повноголоссям
-оро– або семантичних із значенням мовлення, руху, мислення, почуттів.
   Новітній основоцентричний аспект вивчення словотвору зумовлює необхідність аналізу низки теоретичних і практичних питань, які в розрізі формантоцентричного підходу залишалися поза увагою, зокрема: дериваційна спроможність (ва- лентність) різних класів твірних основ; чинники, які визначають дериваційну поведінку твірних; способи освоєння семантичних інгредієнтів твір- ного слова в смисловій структурі похідного в про- цесах деривації; парадигматика й синтагматика твірних основ; принципи класифікації й опису похідних за ознаками твірних основ тощо. Кін- цевим результатом дослідження дериватології за основоцентричного підходу повинна стати ти- пологія словотвору, у якій основним чинником буде твірна основа та її функційне навантажен- ня, адже твірна основа є інформаційним центром словотворення. Комплексною одиницею кла- сифікації основоцентричної дериватології, що репрезентує дериваційний  потенціал  твірних,  є словотвірна парадигма – множина похідних, мотивованих твірною основою на одному ступені деривації. Типову парадигму формують конкрет- ні парадигми, у яких наявний однаковий набір дериваційних значень.
   На думку В.В. Ґрещука, перспективи осно- воцентричної дериватології пов’язані не тільки з вичерпною характеристикою словотвірних пара- дигм різнотипних класів твірних слів, з’ясуванням причин їхньої дериваційної поведінки, але й із забезпеченням всебічної характеристики системи словотвору в усій її складності [6, с. 101–102].
   Зміщення акценту зі словотворчого форманта на твірну основу зумовило необхідність встанови- ти чинники, які визначають дериваційну пове- дінку твірних. Домінантними чинниками, що де- термінують словотвірні трансформації вихідних одиниць, є їхня семантика і тісно пов’язана з нею валентність. Семантико-валентні ознаки баземи сприяють прогнозуванню її дериваційної пове- дінки, здійсненню встановлення та формулюван- ня словотвірних значень похідних, з’ясуванню появи в змісті останніх формально не виражених компонентів. Семантика й валентність твірної одиниці – це системні чинники, які визначають

принципову можливість / неможливість утворен- ня на її базі похідних. Окрім системних чинни- ків, виділяють ще й супровідні: частотність (ймо- вірність появи похідного на базі твірного більша в того слова, частотність якого вища), стилістич- на маркованість (у нейтральних слів можливості ширші, ніж у стилістично забарвлених), склад- ність словотвірної структури тощо.
   Встановлюючи чинники, які визначають дериваційну поведінку твірного, принципово важливо розмежовувати, з одного боку, немож- ливість утворення деривата на базі певного твір- ного, а з іншого, – незасвідченість, відсутність його в мові. Якщо системними закономірностями в словотворі є всі закономірності, які визначають можливість чи неможливість утворення слів, а питання про те, що реально увійшло в ужиток – це питання не системи, а норми, то йдеться про розмежування системних і нормативних явищ.
   Не менш суттєвим чинником щодо вивчення функційного навантаження твірного в дерива- ційних процесах є тісно пов’язані з загальнокате- горійною й лексичною семантикою твірного його семантико-синтаксичні позиції в реченні, які для словотвору важливі не самі по собі, а через свої валентні особливості. О.С. Кубрякова цілком слушно підкреслює, що, будучи мотивувальною одиницею, слово впливає на появу іншого слова всіма своїми характеристиками, зокрема не стіль- ки суто лексичними властивостями (наявність певних лексико-семантичних варіантів), скільки своїми синтактико-семантичними властивостями. Йдеться передусім про здатність слова займати синтаксичну позицію у висловленні, зумовлювану його сполучуваністю з іншими лексемами, з влас- тивою йому номінативною функцією [8, c. 98].
   Послідовне врахування семантичної суміс- ності твірного і форманта та безпосередньо пов’язаних з нею валентних характеристик твір- ного як детермінувальних чинників, що визна- чають принципову можливість чи неможливість утворення дериватів на базі відповідного твірно- го, з одного боку, і частоти використання твірного в мовленні та його структурно-семантичної неви- відності чи вивідності як супровідних чинників, які регулюють реалізацію закладених системою словотворчих потенцій, з іншого боку, дозволить адекватно охарактеризувати дериваційну пове- дінку різних класів твірних слів, їхню словотвір- ну синтагматику й прагматику.
   Особливе значення для основоцентричного вчення про словотвір має розгляд способів «ор- ганізації» внутрішньої форми слів, мотивованих словами певної частини мови, способів перелом- лення категорійної семантики певного граматич- ного класу в семантиці мотивованих слів [9, c. 56]. Основоцентричний аспект дослідження слово- твору, доповнюючи формантоцентричний, забез- печує комплексну всебічну характеристику сис- теми словотвору в усій її складності, а також він створює передумови для спрямування деривацій- них студій у річище сучасних науково-лінгвістич- них парадигм. Адже переважна увага до семан- тичних категорій  у  словотворі, постійне опертя в словотвірному аналізі на дериваційні значення, ономасіологічний підхід у вивченні дериваційних одиниць в основоцентричних дослідженнях коре-
лює із засадами функційної лінгвістики.

   Висновки і пропозиції. Отже, засадни- чими   поняттями   для   формантоцентричної  та основоцентричної деривації є словотворчий формант і твірна основа з функцією засобу вну- трішньоструктурної типології. У сучасній дери- ватології активно формується новітній напрям  у вивченні словотвірної системи, зорієнтований на твірну основу, тому необхідність доповнення формантоцентричних досліджень словотвору основоцентричними є цілком обґрунтованою. Фокусування уваги на твірній основі уможлив-

лює передбачення творення похідних одиниць певного частиномовного  статусу,  установлен- ня континуум їхніх словотвірних значень, ви- значення інвентарю словотворчих засобів для експлікації цих значень, з’ясування впливу мовних та позамовних чинників на вияв дери- ваційної спроможності,  визначення  лексичної  і граматичної семантики, синтагматики і пара- дигматики, фонетичної та морфемної структу- ри, походження, що детермінує дериваційний потенціал аналізованої одиниці.

Список літератури:
1. Бузашшиова К. Возможности и границы моделирования на уровне словообразовательных парадигм.
Сопоставительное изучение словообразования славянских языков. 1987. С. 14–19.
2. Бакина М.А. Имена прилагательные как производящие основы современного словообразования. Москва, 1966. 340 с.
3. Даниленко В.П. Имена собственные как производящие основы современного словообразования. Развитие грамматики и лексики современного русского языка. Москва : Наука, 1964. С. 77–92.
4. Горпинич В.О. Теоретичні питання відтопонімного словотвору східнослов’янських мов. Київ, 1973. 236 с.
5. Ґрещук В.В. Нариси з основоцентричної дериватології. Івано-Франківськ : Місто НВ, 2007. 348 с.
6. Ґрещук В.В. Основоцентрична дериватологія: історія, стан, перспективи. Студії з українського мовознав- ства. Івано-Франківськ, 2009. C. 93–103.
7. Ковалик И.И. Вопросы словообразования имен существительных восточнославянских языков в сравнении с другими славянскими язиками : автореф. дис. … доктора филол. наук : 10.02.01. Киев, 1961. 20 с.
8. Кубрякова Е.С. Типы языковых значений. Семантика производного слова. Москва : Наука, 1981. 200 с.
9. Лопатин В.В. Словообразование как объект грамматического описания. Грамматическое описание славян- ских языков. Концепции и методы. Москва, 1974. С. 47–60.
References:
1. Buzashshiova K. (1987). Vozmozhnosti i granicy modelirovanija na urovne slovoobrazovatelnyh paradigm [Possibilities and boundaries of modeling at the level of word-building paradigms]. Sopostavitelnoe izuchenie slovoobrazovanija slavjanskih jazykov, pp. 14–19.
2. Bakina M.A. (1966). Imena prilagatelnye kak proizvodjashhie osnovy sovremennogo slovoobrazovanija [Adjectives as producing the basis of modern word formation]. Moscow, 340 p.
3. Danilenko V.P. (1964). Imena sobstvennye kak proizvodjashhie osnovy sovremennogo slovoobrazovanija [Nouns as producing the foundations of modern word formation.]. Razvitie grammatiki i leksiki sovremennogo russkogo jazyka. Moscow, pp. 77–92.
4. Horpynych V.O. (1973). Teoretychni pytannia vidtoponimnoho slovotvoru skhidnoslovianskykh mov [Theoretical questions of the toponymic word formation of the Eastern Slavic languages]. Kyiv, 236 p.
5. Greshchuk V.V. (2007). Narysy z osnovotsentrychnoi deryvatolohii [Essays on basic-centric derivatology]. Ivano-Frankivsk, 348 p.
6. Greshchuk V.V. (2009). Osnovotsentrychna deryvatolohiia: istoriia, stan, perspektyvy [Basic-centric derivatology: history, status, prospects]. Studii z ukrainskoho movoznavstva. Ivano-Frankivsk, pp. 93–103.
7. Kovalik I.I. (1961). Voprosy slovoobrazovanija imen sushhestvitelnyh vostochnoslavjanskih jazykov v sravnenii s drugimi slavjanskimi jazykami [Questions of word formation of nouns of East Slavic languages in comparison with other Slavic languages]: avtoref. dis. … doktora filol. nauk: 10.02.01. Kiev, 20 p.
8. Kubrjakova E.S. (1981). Tipy jazykovyh znachenij. Semantika proizvodnogo slova [Types of language values. The semantics of a derivative word]. Moscow, 200 p.
9. Lopatin V.V. (1974). Slovoobrazovanie kak obekt grammaticheskogo opisanija [Word formation as an object of grammatical description]. Grammaticheskoe opisanie slavjanskih jazykov. Koncepcii i metody. Moscow, pp. 47–60.





Denysovets Iryna
National University “Yuri Kondratyuk Poltava Polytechnic”
FORMANTOCENTRIC AND BASIC-CENTER DERIVATOLOGY FORMATION IN MODERN UKRAINIAN LITERARY LANGUAGE
Summary. Theoretical foundations and main milestones of the formation of formantocentric and basic-centric derivatology in Ukrainian and foreign linguistics are described in the article. The peculiarities of the structural and system organization of the Ukrainian word formation are investigated. It has been analyzed that since the appearance of the doctrine of word formation it was oriented mainly to word-forming formant, in this context it is characterized that word-forming formant is a self-sufficient unit of derivatological studies and plays a decisive role in the classification, systematization and scientific-linguistics, functioning. Forming basis role in various derivative processes is determined. It is investigated that the traditional and established formantoc- entric orientation of derivatology is to some extent motivated, it is caused by the role played by the derivative formant in acts of word formation, in the formation of the formal and semantic structure of a derivative word in the systematic organization of word formation. It has been analyzed that the decisive word formant was and still is decisive in theoretical studies and practical descriptions of the word-forming system or its individ- ual fragments, even when it comes not only to word-forming resources, derivative structure of a derivative or word-forming pair. It was established by the second half of the twentieth century, the characterization of the role of the generative basis in derivative processes was mostly reduced to indicating the partial linguistic iden- tity of the generic word within the word-forming type. The circle of the most important issues that require the- oretical comprehension in the context of modern Ukrainian word-forming science development is determined, in particular: derivative valence of different classes of generic words, their word-forming potentials and ability, conditionality of derivative potency of different words by their formative-meanings, the semantic structure of the derivative in the processes of derivation, the paradigm and syntagmatics of the generative bases, principles of classification and description of derivatives.
Keywords: derivatology, word-forming, word-forming formant, formantocentric derivation, generative basis, basic-centric derivation.