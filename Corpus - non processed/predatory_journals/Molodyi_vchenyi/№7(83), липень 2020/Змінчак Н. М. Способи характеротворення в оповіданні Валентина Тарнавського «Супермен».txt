«Молодий вчений» • № 7 (83) • липень, 2020 р.
DOI: https://doi.org/10.32839/2304-5809/2020-7-83-35 УДК 821.161.2



Змінчак Н.М.
Одеська державна академія будівництва та архітектури

СПОСОБИ ХАРАКТЕРОТВОРЕННЯ В ОПОВІДАННІ ВАЛЕНТИНА ТАРНАВСЬКОГО «СУПЕРМЕН»
Анотація. У статті розглядаються форми і прийоми психологізму, якими послуговується Валентин Тар- навський. Для аналізу обрано оповідання «Супермен». В. Тарнавський розпочав письменницьку діяль- ність у період 80-х років ХХ століття, коли в літературній критиці спостерігалось вивільнення з-під радян- ських ідеологічних регламентувань. Увагу дослідників літератури все частіше привертають формальні, естетичні пошуки письменників цієї літературної генерації. Однак перші рецензенти дебютної збірки   В. Тарнавського «Міські мотиви» (1983 р.) аналізували передусім проблематику його оповідань та пові- стей. Поетикальні особливості творів прозаїка, зокрема психологізм, потребують поглибленого аналізу, адже увага митця звернена до внутрішнього світу героя, який перебуває у межовій ситуації й не досягає екзистенційного прозріння.
Ключові слова: психологізм, портрет, монолог, марення.

       Постановка проблеми. Літературознавча думка демонструє активне і стійке заці- кавлення питанням вивчення сфери глибинного світу особистості, відображеного у художній літе- ратурі. Актуалізація висвітлення внутрішнього світу персонажа засобами психологізму є посут- ньою для літератури таких етапів культурно-іс- торичного поступу, впродовж яких стрижневою стає ідея самоцінності особистості. Виявити ху- дожні особливості творів Валентина Тарнавсько- го, а також встановити характер відношень між поетикою твору та стилем доби дасть змогу до- слідження їх крізь призму тогочасних тенденцій художньої літератури, котра переступила поріг соцреалізму. Однією з найвиразніших із них ба-
читься поглиблений психологізм.
   Аналіз останніх досліджень і публікацій. Сучасне українське літературознавство звертає неабияку увагу на прояви психологізму в укра- їнській літературі. Дослідники виділяють дві його форми в художньому тексті. Інтровертна по-
© Змінчак Н.М., 2020

слуговується такими засобами: пряме втілення внутрішнього світу героя, психологічних проце- сів, емоцій, рефлексів. Екстравертна ж виявля- ється у прояві душевних переживань шляхом зо- внішнього вияву: жести, міміка, психологічний портрет, інтер’єр, екстер’єр, пейзаж тощо. Деякі літературознавці говорять про третю форму вті- лення психологізму – інтегровану посилання.
   Чималий внесок у розробку досліджень з пси- хологізму в літературі зробив Василь Фащенко. У праці «У глибинах людського буття» вчений систематизував всі попередні здобутки науков- ців у цій галузі та, модернізувавши їх, виклав   у доступній проте вишуканій формі. Цей методо- логічний інструментарій і використовується у до- слідженні.
   Соціальна та загальнокультурна ситуація кінця ХХ – початку ХХІ століття сприймається нами як ситуація перехідна. Формується нове світочуття,  змінюються  моральні  пріоритети  та етичні норми, новочасні концепції людини

зламу століть дають літературі новий тип героя. Аби розкрити характер такого героя автор вда- ється до його психологічного зображення.
   Василь Фащенко подає таке визначення ха- рактеру: «це відображені в світлі авторського ідеалу порівняно сталі властивості й змінні від- ношення, які утворюють закономірну своєрідну соціально-психологічну єдність, котра формуєть- ся і виявляється в зовнішній і внутрішній діяль- ності людини у найрізноманітніших ситуаціях» [4, c. 39]. Вчений переконаний, що характер не- можливо передати поза життєвою ситуацією, а конкретніше колізією. А художньому зображенню душевних станів людини слугують такі прийоми:
– видима мова душі;
– діалог і монолог;
– внутрішнє мовлення;
– суцвіття засобів.
   Дослідниця психологізму Лідія Гінзбург ви- окремлює два такі типи: персонажі-маски та пер- сонажі-характери. Як яскравий представник по- коління вісімдесятників, Валентин Тарнавський творить героя, що репрезентує персонаж-харак- тер – протилежність ідеалізованого героя соцре- алістичної літератури.
   виділення не вирішених раніше частин загальної проблеми. Мала проза  Валенти-  на Тарнавського, зокрема “Супермен”, не під- давалась літературознавчому аналізу в аспекті психологізму. З логіки дослідження випливає: психологізм – це свідомо обраний автором есте- тичний принцип, що розширює можливості ху- дожнього розкриття характерів. Його вивчення висвітлює нові аспекти комплексного уявлення про поетику Валентина Тарнавського, у фоку-  сі авторського бачення якого перш за все стоїть неоднозначний внутрішній світ людини.
   Мета статті. У цій науковій розвідці зробле- но спробу аналізу особливостей художнього пси- хологізму в оповіданні Валентина Тарнавського “Супермен”.
виклад основного матеріалу. Оповідання
«Супермен» уміщено в дебютній збірці Валенти- на Тарнавського «Міські мотиви». У центрі опо- віді показний чоловік, що займається не тільки спортом, а й науковою роботою. Прикметним є те, що автор уточнює який саме вид спорту він обрав, та не конкретизує спеціалістом в якій галузі на- уки є герой. Валентин (так звуть персонажа) за- хоплювався альпінізмом, а працював «завлабом у якомусь інституті. Чи то органічної, чи неорга- нічної хімії» [2, c. 402]. Таке неточне визначення акцентує наш увагу на тому, що така діяльність посідає не надто важливе місце в його житті.
   Муки сумління Валентина прозаїк відобра- жує вдаючись до ірреальної художньої форми – сну-марення: «Уночі до нього тричі навідувалась сувора дама академічного вигляду, тицяла паль- цем в печінку й питала; “А що ти зробив для без- смертя?” Це була Наука. Валентин стогнав і від- махувався від неї дисертацією» [2, c. 411]. Коли альпініст упав зі скелі та зламав собі ногу, він перебував у гарячковому стані. Відомо, що якраз у таких ситуаціях і прозирають сумніви та стра- хи, що ховаються в темних водах підсвідомості.
   Впадає в око те, що Тарнавський дав головно- му герою ім’я Валентин, таке ж як і у прозаїка. Проте, на нашу думку, це не є ключем до його ха-

рактеристики. Тут краще звернути увагу на зна- чення імені – здоровий, сильний. Гірський хро- нотоп є дуже зручним тлом, аби виглядати якраз здоровим і сильним, проте згодом ми бачимо, що це лише перше враження, при чому поверхове.
   Події у творі викладені оповідачем, найближ- чим другом головного героя. І перша характе- ристика так званого «супермена» з певною мі- рою гіперболізації його педантичності подається з уст цього оповідача: «Валентин терпіти не міг неорганізованості. У всьому любив суворий поря- док і був нещадним до своїх і чужих слабкостей. І, якби з руки, шмагав би сам себе за найменше порушення. Катував, як грішник, власну душу» [2, c. 403]. Тож на початку оповідання вжито прямі (інтервентні) форми психологізму, а засо- бом розкриття характеру героя у вищенаведених прикладах слугує пряме психологічне авторське зображення. Всезнаючий наратор ніби проникає в суть характеру персонажа.
    З розгортанням сюжету додаються штрихи, що все більше опрозорюють Я героя: «Дивно ви- глядали прохальні інтонації в його сухих вус- тах над вольовим квадратним підборіддям. Як квіточки в жерлі гармати. Валентин не звик ні  в кого нічого прохати. Він від усіх вимагав. По- хорошому» [2, c. 402]. Бачимо, що психологічне зображення  темпераменту   особистості   поряд  з портретом паспортних прикмет дає уявлення про неї, як людину зі слабким характером. Ва- лентинові важко зійти до того, щоб попросити кого-небудь про послугу, тому його мовлення на- буває різкої форми. Підкреслює це твердження такий художній прийом як оксиморон («квіточки в жерлі гармати»).
   Зображуючи розмову Валентина з приятелем, автор розкриває внутрішній стан героя через його динамічний портрет: «…дивна посмішка ковзнула по його обличчю. Її можна було зрозу- міти так – дехто лишає своє ім’я кіндерам, а дех- то – й науці». А далі переходить до опису виразу очей. У відповідь на питання, чи не мріє він про меморіальну табличку на будинку, Валентин сміючись сказав: «Чому б і ні?» Його очі зоста- лися холодними і ніби пригвинченими до стіни» [2, c. 404]. Як відомо, саме очі є дзеркалом душі людської. А оксимороннійсть у зображенні вира- зу обличчя героя ілюструє водночас інертність, пасивність, холодність та його бажання прихова- ти це за все ж бентежною, нервовою посмішкою.
    Чималу роль у зображенні внутрішнього світу героя у  творі  В.  Тарнавського  відведе-  но інтер’єру та екстер’єру. Відтак аби розкрити характери двох чоловіків – Валентина та його приятеля – автор описує житло кожного з них. Говорячи про першого, він малює таку  картину:
«У його холостяцькій квартирці скрізь був по- рядок, але на кухні – особливий. Усі щіточки, йоршики, лопатки висіли, як на діаграмі. Пли- та скидалась на операційну. Валентин заварив каву в жаростійкій колбі з поділками, точно змі- шуючи всі інгредієнти. Вийшло якраз по чашеч- ці. Дивно, але кава не пахла. Зовсім не пахла, як паперові квіти. Чомусь я подумав, що якби при зародженні життя на землі у величезній кухні природи всі елементи і мінерали були розкладе- ні отак акуратно по поличках, у природи б нічого не вийшло» [2, c. 405]. А далі одразу ж  порівнює



помешкання Валентина з кухнею його друга:
«У мене, наприклад, на піддоні газової плити – наче віковий культурний шар. Можна проводи- ти розкопки й вивчати, що і коли дружина ва- рила. Ота бурякова пляма – то позавчорашній борщ вихлюпнувся. Оте коричневе – крупинка- ми – те від плову. Жовті пінні заводі – то молоко» [2, c. 406]. Зіставивши ці два інтер’єри, приходи- мо до паралелей у науковій думці. Одна з най- сучасніших її галузей – синергетика – розглядає хаос як першооснову. Шляхом самоорганізації матерії з хаосу виникає космос.
   Логіка розгортання сюжету оповідання під- тверджує цей принцип: Валентин так і не за- вершив свою роботу, а в його друга справи пішли вгору, його публікація викликала неочікуваний резонанс в наукових колах.
   Осмислення психології Супермена не обхо- диться і без змалювання стосунків героя з жін- ками, що розгорталися за простою схемою: вве- чері він запрошує їх на коктейль, а вранці вони розходяться. Тут присутнє зіткнення інтересів жінки, яка хоче заміж за чоловіка забезпече- ного, та мужчини, що хоче мати порядну й ха- зяйновиту дружину. Значущою при розв'язанні колізії є така художня деталь: «У ванній від кра- на тяглась іржава смуга, яку не брала навіть диявольська “царська горілка”. Улаштувавши генеральне прибирання, Валентин невимушено підсовував черговій претендентці на руку й квар- тиру абразивну пасту. У нього були надто високі вимоги – і жодна з кандидатур їм не відповідала. Смуга лишалась, як нерозрізана стрічка на вхід- чинах» [2, c. 407].
   Проте знайшлася та, якій  не  лише  вдало- ся видалити іржаву пляму в ванній кімнаті, а   й проникнути в серце героя, перетворивши його на ласкавого та ніжного закоханого чоловіка:
«прискакав … і сам Валентин, закутий у гіпс,  як свого часу його ворона, однак напрочуд роз- вихрений, несхожий на себе. Якийсь м’якіший, добріший. Він помолодшав і навіть щодо Жучка змінив гнів на милість» [2, c. 408]. Тут наявний психологічний портрет,  а  саме  –  живописний  і водночас динамічний. Василь Фащенко зазна- чає: «Коли теоретики говорять про живописний портрет, то мають на увазі зіставлення зовніш- ності, а то й поведінки людини зі світом приро- ди» [4, c. 91]. Порівняння Валентина з вороною, за якою свого часу доглядав чоловік, опрозорю- ють авторське ставлення до нього як до людини безпорадної й слабкої, яка теж потребує опіки. Зображуючи закоханість героя, прозаїк вдається до психологізації зовнішності, вводячи семан- тично навантажену кольорову деталь: «Його ру- дий чуб горів у ті дні полум’ям небаченої свічки» [2, c. 408]. Та це потім.
   З першої ж бо зустрічі Марина дражнила його саркастичними репліками, а іноді й відверто дратувала. Одного разу вона кинула, що пова- жала б того, хто пригостить її фореллю з-під Чор- тового мосту. Сама назва споруди говорить про небезпеку, що чекає на такого сміливця. Аби до- вести жінці, що «він справжній мужчина» герой поліз на скелі й зірвався. «Валентин почав лая- ти себе останніми словами. Дурень, послухав цю ненормальну, треба було краще зафіксуватись, а ще краще зовсім сюди не лізти. Це все вона, ця

коза, треба було стерпіти, і нічого б не трапилось. А так – відпустка плакала. Доведеться вдихати лікарняні пахощі, й невідомо – може, кульгати все життя. На роботі тим часом все піде під укіс або, страшно подумати, ще й тему комусь пере- дадуть» [2, c. 410]. Внутрішній монолог героя розбиває усі можливі уявлення про нього як про мужнього та шляхетного чоловіка. В критично- му становищі перед читачем постає не дорослий, врівноважений чоловік, а нервовий панікер.
   Марина –  «худорлява,  тендітна  москвичка  з напрочуд самостійним чоловічим характером» [2, c. 408−409], − побачивши пораненого Вален- тина, виявила своє жіночне єство, що ховала під маскою скепсису: «Марина, зблідла й налякана, бігала поміж рятувальників і тремтячими губа- ми повторювала: – Це я винна... Я його штовхну- ла...» [2, c. 410]. Погляд наш спрямовується на ті ознаки тіла, що найбільше передають властивос- ті душі. Жести, рухи, міміка, структура репліки – все це слугує засобом розкриття психологічного стану жінки. Динамічний портрет виявляє її хвилювання та щемливе, сказати б материнське, занепокоєння потерпілим.
   У такій надзвичайній ситуації, як водиться, Валентин та Марина досить швидко зближують- ся та вирішують продовжувати свої стосунки на відстані, у формі листування. І це чи не найпри- йнятніше для чоловіка, адже такий зв’язок не ма- тиме шансу завадити розміреному життю героя. Після тривалого листування Валентин таки за- прошує Марину до себе на Новий рік, який, проте, вони святкують в компанії його приятеля з дру- жиною, чим не дають собі можливості залишитись наодинці й поговорити. Напружену обстановку передано таким порівнянням: «Ми сиділи, мов у кінотеатрі: всі разом і кожен окремо» [2, c. 417].
   Згодом прозаїк вдається до градації у зобра- женні сутності Валентина. Переломним момен- том в еволюції психологічної характеристики ге- роя є змалювання мотивації його дій у ситуації розставання з жінкою, з якою міг би створити сім’ю. Драматизм стосунків Валентина та Ма- рини сприяє поглибленню психологізму у творі:
«Валентин не зважувався сказати усієї гіркої правди Марині в обличчя. Не насмілювався. Хоча вже боягузливо вбив її зоддаля. Перелітні птахи конвертів давно опускались на кригу. Те- пер він шкодливо ховав пороховий нагар в очах. Революція в убивстві сталася після того, як від герцю на мечах, обличчя в обличчя, кров на кров людство перейшло до вогнепальної зброї, коли жертву можна прикінчити здалеку, із безпечної засідки, самому нічим не ризикуючи. З літака по дітях» [2, c. 419]. Напруження у стосунках зрос- тає і кульмінацією стає сварка, в якій характер Валентина зображується за допомогою зоомор- фізму, що увиразнює та гіперболізує риси харак- теру чоловіка: «Валентин був тепер схожий на замореного лева, який готувався до стрибка, але так і просидів усе життя на місці, заклякнувши в чеканні» [2, c. 420].
   Екзистенційна  суперечність  розв’язується на користь самотності героя. Валентин не нава- жується зробити рішучий крок, щоб перейти до наступного етапу свого існування. Він вирішує повернути спокійний плин холостяцького жит- тя, яким воно було до приходу в нього Марини.

Чоловік починає спочатку в’язати, потім готува- ти, займатися хатніми справами, тобто тим, чим за узвичаєними нормами належить займатися жінці. Прозаїк подає гротескний портрет героя:
«Він швидко, на очах здавав… Вольове підборід- дя вже поволі потопало в ситому драговинні щік, угрузало в комір, шия зарум’янилась, округли- лась. На атлетичних м’язах наростав жирок. Він носив моїй дружині ушиті штани й сорочки, а вона розпускала колись нею ж зроблені защіпки» [2, c. 422]. Згодом, зустрівши Валентина на ву- лиці, його друг не впізнав чоловіка. Перед ним стояла розповніла жінка. Таким чином актуа- лізується гостра сучасна проблематика: поло- ження жінки та чоловіка в суспільстві, що ніби міняються ролями. З усього творчого доробку письменника випливає романтичне бачення чо- ловіка як лицаря та жінки як натхненниці, музи. Принагідно наведемо міркування В. Терлець- кого про неможливість витворити в літературі (й культурі загалом) «героя нашого часу», яка спричинена тим, що «знецінився, нігілювався дух геройства, звитяги, справжньої чоловічої сили. Які типажі домінують? збоченці, психічно хворі, здебілізовані люмпени, продажні й дрібні людці, скоробагатьки, злодії… Замість сильних

духом приходять фемінізовані ожіночені напів- чоловіки, котрі наприкінці століття уособлюють звиродніння патріархальних цінностей» [3, с. 15]. висновки і пропозиції. Аксіологічні ідеали Валентина Тарнавського (моральні, естетичні, філософські) об’єднані одним прагненням − від- найти гармонію у стосунках з оточуючими, з сус- пільством, з собою врешті. Персонаж оповідання
«Супермен» переживає кризовий стан, породже- ний невизначеністю в особистому, соціальному  й екзистенційному плані.  Пошуки  свого  місця у світі, як і ресурсів для самореалізації, немож- ливі без витворення системи цінностей.
   Увага В. Тарнавського звернена до внутріш- нього світу героя-маргінала на тлі пізніх радян- ських часів – періоду випробування всіх смислів і цінностей на достовірність та життєздатність. Характер розкрито завдяки використанню пря- мих (інтервентних) форм психологізму, а також екстравертних форм, серед яких особливе місце відведено художній деталі та гротеску.
   Перспективи подальших досліджень вбача- ємо у зіставленні особливостей психологізму ранньої прози Валентина Тарнавського з його романами, що дасть змогу простежити художню еволюцію письменника.

Список літератури:
1. Гинзбург Л.О психологической прозе. Санкт-Петербург : Художественная литература, 1977. 443 с.
2. Тарнавський В. Міські мотиви : повісті та оповідання. Київ : Рад. письменник, 1943. 456 с.
3. Терлецький В. Фрау Українська Проза: суцільна фемінізація. Українське слово. 2000. 20-26 липня. С. 15.
4. Фащенко В. У глибинах людського буття: Літературознавчі студії. Одеса : Маяк, 2005. 640 с.
References:
1. Ginzburg, L. (1977). O psikhologicheskoj proze. Sankt-Peterburg: Khudozhestvennaya literatura.
2. Tarnavskij, V. (1943). Miski motivi: povisti ta opovidannya. Kyiv: Rad. pismennik.
3. Terleczkij, V. (2000). Frau Ukrayinska Proza: suczil`na feminizacziya. Ukrayinske slovo. 20-26 lipnya.
4. Fashhenko, V. (2005). U glibinakh lyud`kogo buttya: Literaturoznavchi studiyi. Odesa: Mayak.





Zminchak  Natalia
Odessa State Academy of Civil Engineering and Architecture
WAYS OF CHARACTER FORMATION
IN VALENTYN TARNAVSKY’S SHORT STORY “SUPERMAN”
Summary. The article analyses forms and methods of psychologism used by Valentyn Tarnavsky. The short story «Supermen» is picked for analyse. Identifying the artistic features of Valentyn Tarnavsky's works, as well as to establishing the nature of the interrelationship between the poetics of the prose and the style of the Age will allow studying them through the prism of contemporary trends in fiction, which crossed the threshold of socialist realism. Valentyn Tarnavsky began creation of prose during the 80-ies of XX century, when literary criticism was observed to release from the Soviet ideological reglamentan. The attention of literature research- ers had been increasingly attracted to the formal, the aesthetic quest of this literary generation writers. How- ever, the first reviewers of the debut Valentyn Tarnavsky`s collection “Urban motifs” (1983) first of all analyzed the problems of short stories and novels of the artist. Axiological ideals Valentyn Tarnavsky (moral, aesthetic, philosophical) are united by one desire − to find harmony in relationships with others, with society, with them- selves in the end. The character of the story “Superman” is going through the crisis, spawned by uncertainty in the personal, social and existential terms. Finding his own place in the world and resources for self-realization is impossible without establishing a value system. Valentyn Tarnavsky's attention is drawn to the inner world of the marginal hero against the background of the late Soviet times – a period of all meanings and values testing for authenticity and viability. The character is revealed against the background of various life conflicts through the use of direct (interventional) forms of psychologism, as well as extroverted forms, among which a special place is given to artistic detail and grotesque. A significant role in the depiction of the inner world of the hero in V. Tarnavsky’s short story is given to the interior and exterior. Prospects for further research we perceive in the comparison features of the psychology of Valentyn Tarnavsky`s early prose with his novels that will trace the artistic evolution of the writer.
Keywords: psychologism, portrait, monolog, dream.

