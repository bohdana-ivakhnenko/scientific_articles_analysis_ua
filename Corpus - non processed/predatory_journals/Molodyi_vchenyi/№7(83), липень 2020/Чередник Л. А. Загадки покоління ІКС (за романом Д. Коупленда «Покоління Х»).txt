«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-34 УДК 821.111(71).09



Чередник Л.А.

Національний університет «Полтавська політехніка імені Юрія Кондратюка»
ЗАГАДКИ ПОКОЛІННЯ ІКС (ЗА РОМАНОМ Д. КОУПЛЕНДА «ПОКОЛІННЯ Х»)
Анотація. У статті на матеріалі роману сучасного канадського письменника Д. Коупленда «Покоління Х» аналізуються проблеми взаємин різних поколінь, що є важливою темою не лише психології, педагогіки, соціології, а й світової літератури. Ця проблема веде свій початок із біблійних часів й обіймає значне міс- це у творчості багатьох відомих майстрів слова світової та української літератури. Розглядаються також структурно-композиційні риси, система образів, поетика твору. Досліджується композиційна побудова тексту твору, в якому органічно переплітаються основна розповідь, вигадані й реальні оповідки героїв,, позатекстові елементи, слогани, авторські афоризми та коментарі-пояснення створених неологізмів, алю- зії на відомі вислови і рядки з вірша Р.М. Рільке, що загалом дозволяє говорити про гіпертекст роману.
Ключові слова: текст, конфлікт, сюжет, поетика, гіпертекст.

       Постановка проблеми. Взаємини «бать- ків» і «дітей» можна вважати актуальною загальнолюдською проблемою. Починаючи з бі- блійних часів і до сьогодення, світова література накопичила величезний досвід художнього вті- лення теми життя поколінь, перетину їхніх цін- ностей, міжпоколіннєвих конфліктів. Ця пробле- ма яскраво відобразилися не лише у класичній літературі, а й у творах митців  постмодерну: Дж. Селінджер, Р. Бредбері, Дж. Апдайк,
Й. Яґелло, П.Пелевін, Л. Дереш та багато ін.
    У 1991 році американські вчені В. Штраус    і Н. Хоув спробували зрозуміти сутність соці- ального явища, що криється під назвою «кон- флікт поколінь». Проаналізувавши впродовж тривалого періоду значну кількість матеріалів, у книзі «Покоління: історія майбутнього Аме- рики від 1584 до 2060 років» дослідники виді- лили шість поколінь, цикл функціювання яких становить двадцять років: покоління перемож- ців або GI (1901–1922 рр.), мовчазне покоління (1923–1942 рр.); покоління бумерів або Baby Boom (1943–1963 рр.); покоління Х (1963–1982 рр.);
© Чередник Л.А., 2020

покоління Y (1982–2000 рр.); покоління Z (ті, що народилися після 2000 р.) [5, с. 126]. На думку дослідниці В. Семенової, цю теорію нині ши- роко використовують «маркетологи, соціологи, економісти, психологи, управлінці» [5, с. 260], оскільки, знаючи особливості молодого поколін- ня, можна їх краще зорганізувати. Своєрідною художньою версією потрактування поняття «по- коління Х» є однойменний роман сучасного ка- надського письменника Д. Коупленда.
   Аналіз останніх досліджень і публікацій. Проблеми взаємодії поколінь цікавлять, в першу чергу, педагогів і психологів. Відомі змістовні на- укові дослідження у різних аспектах цього питан- ня, виконані багатьма вітчизняними і зарубіжни- ми ученими. Серед них – Л. Велитченко, І. Бех, В. Терещенко, Н. Волкова, Н. Чугаєва, Н. Хоув, В. Штраус, Є. Альбац,  Є.  Шаміс,  Є.  Ніконов, Д. Шевченко, Н. Соколова, Т. Громадкова та ін.
   Значущі проблеми молодого покоління, яке жило у 90-х роках ХХ століття, піднімає у своєму романі «Покоління Х» письменник Д. Коупленд. Варто зазначити, що творчість цього митця ще

недостатньо вивчена, хоча і є цікаві наукові роз- відки О. Зайковської, Н. Полішко, Ж. Голенко, Т. Струкової, О. Заворикіної. Більшість дослід- ників вважають роман «Покоління Х» істори- ко-культурним феноменом західної літератури, у якому піднімаються важливі проблеми: взаємо- відносини поколінь у стрімкому постіндустріаль- ному сьогоденні, самореалізації та самовизна- чення особистості, загострене відчуття індивідом багатьох суперечностей доби кінця ХХ ст. тощо. На жаль, узагальнюючі літературознавчі дослід- ження творчої спадщини Д. Коупленда відсутні. Метою нашого дослідження є аналіз проб- лематики, структурно-композиційних особливос-
тей, системи образів, поетики роману.
   Виклад основного матеріалу досліджен- ня. Повна назва роману канадського письменни- ка Дугласа Коупленда «Покоління X» (1991) ан- глійською мовою формулюється, як «Generation X: Tales for an Accelerated Culture» («Покоління X: Казки для Акселерованої Культури»). Роман було перекладено 22 мовами світу; український переклад зробив Гєник Бєляков і книга поба- чила світ у київському видавництві «Комубук»   в 2016 році. Варто зазначити, саме після виходу цього постмодерністського роману в США, Кана- ді та країнах Західної Європи набув популярнос- ті термін «покоління Х».
   Літературознавці, оцінюючи Коупленда в кон- тексті північноамериканської літератури, вважа- ють його американським письменником, що ство- рює «канадський літературний експорт» [3, с. 162]. Дуглас Кемпбел Коупленд – наш  сучасник (народився 30 грудня 1961 року). Вивчав бізнес, образотворче мистецтво, промисловий дизайн, працював у журналі. Одного разу написав статтю про тогочасну молодь і відразу отримав замовлен- ня на написання своєрідного документального
«путівника», у якому було б розкрито особливості покоління Х. Так на світ з’явився роман Д. Коу- пленда «Покоління Х: Казки для Акселерованої Культури», який приніс йому світову славу.
   Зазначимо,  що  літературознавці,  зокрема Н. Полішко, вважають що «роман “Покоління Х” є одним із найвизначніших артефактів північно- американської культури ХХ століття» [3, с. 163], оскільки письменник звертається до однієї з най- актуальніших тем постіндустріального суспіль- ства – проблеми протиборства поколінь. Для аналізу суперечностей між поколіннями «бать- ків» і «дітей» автор обирає цікаву форму, розгля- даючи «конфлікт генерації… на прикладі мар- гінальної субкультури, яка виникла всередині американського середнього класу і в результаті відчуження його молодих представників від сус- пільства в цілому і від його традиційних ціннос- тей – сім’ї, особистості, класу» [3, с. 165].
   Назва роману символічна. Відомо, що літера Х пов’язана з таємницею, а поведінка молодих людей досить часто не завжди є зрозумілою у сус- пільстві. Крім того, так називалася серія буль- варних книжок про роздратовану молодь і по- пулярна у 1970-1980-і рр. британська рокгрупа Біллі Айдола.
   Головні герої роману – Енді Палмер, Клер Бакстер, Дегмар (Дег) Белінґхаузен – молоді люди, представники середнього класу. Вони вто- милися від беззмістовного існування у сучасному

урбанізованому суспільстві з його споживаць- кими настроями, скаженим ритмом життя, від- мовилися від сподівання на кар’єру і поїхали на периферію, обравши каліфорнійську пустелю:
«Ми стали маргіналами – і багато в чому, дуже багато в чому вирішили не брати участь. Ми хотіли тиші і знайшли цю тишу. тепер, коли ми оселилися тут, в пустелі, все йде набагато, набагато краще» [1, с. 8].
   Енді та його друзі, Дег і Клер, ховаються у маленькому місті Палм-Спрінгс, що знаходиться на півдні Каліфорнії, прислужують у барах, си- дять на касі у супермаркеті й кожен із них повто- рює слова безіменного бармена, який скаржився Енді на своє безбарвне життя: «Усе моє життя – це ланцюг страшних подій, які просто не були пов’язані таким чином, щоб вийшла цікава кни- га» [1, с. 16]. Енді, Клер і Дег розчарувалися у сус- пільстві, у якому їхні однолітки, покоління 90-х, думають лише про накопичення матеріальних благ, втратили індивідуальність і поринають у депресію. Життя цих людей не просто одноманіт- не, а нудне, їх важко назвати щасливими. Крім того, за словами Дега, лякає те, що люди живуть одноманітним, раз і назавжди заведеним ритмом життя, у них навіть не з’являється бажання щось змінити. За таких обставин важко говорити про розвиток особистості: «Я ж до кінця свого життя змушений буду миритися з тим, що всякі дубо- голові, типу тебе, жирують, і дивитися, як ви вічно хапаєте першими кращий шматок пирога, а потім обносять колючим дротом все, що зали- шилося» [1, с. 100]. Люди з головою поринули у сіру буденність, втратили здатність радіти, спів- чувати, кохати: «Такою є ціна щоденного спокою і затишку. Тому всі радощі стерильні, а смутку не викликають співчуття» [1, с. 168].
   У свої неповні п’ятнадцять років вони покину- ли дім, а у двадцять знаходять на межі відчаю. Та найстрашнішим є те, що друзі абсолютно ні- чого не очікують від майбутнього. За цинізмом та іронією вони постійно приховують своє почуття безнадії, яке давно вже стало постійним супутни- ком їхнього життя.
   Досить своєрідною є система подій роману, в якій органічно поєднуються два види сюжетів: лінійний (хронологія реальних подій) і неліній- ний, характерний для постмодерних романів. Ці- кавою є вставка розповідей героїв, які спочатку здаються абсолютно безсюжетними, але поступо- во читач розуміє, що саме в цих оповідках роз- кривається душевний стан Енді, Клер і Дега.
   Варто зазначити, що у сюжеті роману відсут- ня інтенсивна динаміка, послідовність розвитку подій, а різні епізоди твору, іноді навіть хаотично чергуючись один з одним, висвітлюють усе нові й нові події з життя героїв. Значну роль у тво-  рі відіграють розповіді, які виступають єдиним для персонажів способом самопізнання і самови- раження. Лише у своїх розповідях герої стають сентиментальними, звичайними, особливо, коли це стосується спогадів про дитинство. У романі є дуже романтичний розділ під назвою «Спробуйте запам’ятати планету Земля», сповнений світлих спогадів героїв про дитячі роки. Наприклад, для Клер найяскравішим спогадом стала звичайні- сінька сніжинка, яка потрапила їй в око. Саме того дня розлучилися її батьки, і болісну для ді-

вчинки новину полегшив сніг, який подарував їй справжнє диво: «Я спочатку навіть не зро- зуміла, з чим зіткнулася, але потім побачила міль-йо-ни сніжинок – білих, що пахли озоном, і вони тихо спускалися згори, начебто шматоч- ки шкіри, яку скинули ангели... Так-от – якщо я заберу із Землі один-єдиний спогад, то це буде та мить. До цього дня я вважаю, що моє праве око зачароване» [1, с. 179].
   Найщасливішим у житті Дега був момент коли хлопець вперше відчув батьківську під- тримку, яка надала йому впевненості у скрутну хвилину (розлив бензин): «Але замість цього він[батько] посміхнувся і сказав: «Ей,  ста-  рий, правда, бензин шалено пахне? Закрий очі  й вдихни. Чистий-чистий. Майбутнім пахне» [1, с. 187]. Для Енді, якому завжди не вистача- ло підтримки близьких, найбільш цінним ви- явися сніданок, на який зібралася вся родина:
«Був недільний ранок у нас вдома, і ми всі разом снідали – подія безпрецедентна, оскільки я і мої шестеро братів і сестер успадкували від мами схильність вранці ненавидіти не тільки запах, але і сам вид їжі. Замість сніданку ми зазвичай спали» [1, с. 193].
   Спогади про дитинство змінюють Тобіаса, яко- го маргінали не сприймали. Для нього найкра- щим спогадом з дитинства був танок щасливих молодих батьків: «…І тільки мені, тільки мені належали мої в ту хвилину зовсім юні батьки – вони і ця тиха музика, схожа на рай: далека, ви- разна, що вислизає крізь пальці, вона прийшла з того невідомого місця, де вічно стоїть літо, де красиві люди тільки і роблять, що танцюють, і куди, навіть якщо дуже захочеться, немож- ливо подзвонити по телефону. Ось що для мене Земля» [1, с. 204]. Тобто, усе найкраще, що було в героїв, пов’язано з родиною, якої їм усім так не вистачало. А спогади є прекрасним свідченням того, що вони не втратили душевне тепло, просто Клер, Дег, Енді і навіть Тобіас усіляко намага- ються його приховати від однолітків.
   З наближенням до фіналу твору зростає ди- наміка оповіді. Врешті-решт вони вирішили по- кинути Палм-Спрінгс і кожен із них обрав рід за- нять. Так, Клер вирішила шукати воду в пустелі, Дег – вирощувати у пустелі квіти, Енді сподіва- ється відкрити отель. А ще він вважає, що на ньо- го з неба злетить чи то блискавка, чи пелікан із срібною рибиною і тоді він зміниться. Тобто, час, проведений у пустелі, не минув задарма: друзі по-іншому стали сприймати життя, змогли звіль- нитися від депресії, здатні віднайти своє місце   у житті, вони виросли.
    Фінал роману є відкритим. Дія відбувається напередодні Нового року та Різдва, що є надзви- чайно символічним. З цими святами пов’язаний мотив переродження, поява надії у житті, бажан- ня будувати  нові плани. Фінал є напруженим  й оптимістичним одночасно. У день, коли Енді покидає пустелю, над випаленим полем з’явилася чорна хмара, схожа на ядерний гриб. На щастя, то був лише дим. І раптом на це чорне поле спус- тився білий птах. Це була біла чапля, яка круж- ляла над героєм, вона навіть торкнулася його голови і роздерла шкіру своїми кігтями. Вибір птаха не є випадковим. Зазвичай, бачити білу ча- плю є хорошою ознакою. У багатьох народів вона

є символом ранкового світла, відродження. Так автор сповіщає про те, що герой, отримавши сво- єрідне благословіння небес, став дорослим. Крім того, з’являються діти. І хоча вони були розумово відсталими, за прикладом білявої дівчинки в не- бесно-блакитній сукенці гладили його голову і ці рухи їхніх маленьких рук виявилися цілющими. Відомо, що дитина є втіленням чистоти, невиннос- ті, щирості, майбутніх потенційних можливостей. Але діти розумово відсталі і з цим образом вини- кає багато запитань: «Чому так? Якщо суспільство породжує розумово відсталих дітей, то, можливо, воно не є нормальним? Як змінити його?». Роман породжує у читача багато запитань і змушує шу- кати на них відповіді.
   Оригінальним є ще один прийом. Роман почи- нається розділом «Сонце твій ворог», а одним із останніх є розділ «Сонце не твій ворог». Ця фра- за, що містить антитезу, є своєрідним обрамлен- ням твору і разом з тим демонструє зміни внут- рішнього стану героїв, що відбулися упродовж усього розвитку сюжету.
   З погляду побудови тексту  можна  виділи-  ти кілька нашарувань: основна оповідь, до якої вплітаються мікрооповіді, маргінальний текст, виражений «в епіграфах, епілозі, позатекстових елементах, слоганах, авторських афоризмах і ко- ментарях-поясненнях неологізмів, які викорис- товуються для висловлення ставлення автора до основних соціокультурних ознак життя постінду- стріального суспільства» [2, с. 166].
   Зазначимо, що авторські пояснення-неологіз- ми у формі коментарів досить розмаїті: 1) Діти природи: соціальна підгрупа молоді, яка обирає вегетаріанство, хіповський стиль одягу, легкі наркотики і висококласні стереосистеми. Сер- йозні люди, часто позбавлені почуття гумору;
2) Авіа-босяки: група людей, яка жертвує кар’єрою і стабільністю життя заради невпинних подо- рожей; 3) Лисий хіп: постарілий представник покоління «дітей-квітів», який сумує через чи- стоту колишніх хіпівських часів; 4) у мріях він – ЯППІ: підгрупа покоління Ікс, яка вірить, ніби міфічний стиль яппі може принести людині щастя і до того ж цей стиль життєздатний. Такі люди часто по вуха в боргах, регулярно чи- мось себе одурманюють, а після третьої чарки з захватом тлумачать про Армагеддон тощо.
   До іншої групи належать неологізми на по- значення соціальних феноменів: 1) Етномагне- тизм: прагнення молоді жити в етнічно одно- рідних районах, де прийнятий вільніший, емо- ційно розкутий стиль спілкування; 2) Синдром Чарівника Смарагдового міста: нездатність роботи дорости до запитів працівника; 3) Мав- пування – отуземлювання: бажання людини, що знаходиться в іншій країні, здаватися її абори- геном; 4) Хліба і кліпів: гасло людей електрон- ного століття. За ним стоїть схильність вва- жати діяльність політичних партій пережит- ком минулого, що загниває, чимось давно вже непродуктивним, абсолютно непридатним для вирішення сучасних соціальних проблем, а в де- яких випадках – просто-напросто небезпечним;
5) Презумція глузування:особлива тактика по- ведінки; небажання виявляти які б то не було почуття, щоб не піддатися глузуванням з боку собі подібних та ін.

   Також у структурі неологізмів відчуваються алюзії з офіційно-ділового стилю (презумція не- винуватості – презумція глузування), з античної літератури (хліба і кліпів – хліба і видовищ (ви- слів із 10-ї сатири давньоримського поета-сати- рика Ювенала, використаний ним для опису су- часних йому прагнень римського народу)) тощо. У романі неологізми стають мовною характерис- тикою покоління Х і виконують функцію його ху- дожньої характеристики.
   Органічно в текст роману вплітаються і рядки німецького поета Р.М. Рільке: «Кожна людина створює свій власний Всесвіт ... Усі ми наро- джуємося з певним листом всередині, і тільки якщо залишимося вірними собі, отримаємо до- звіл прочитати цей лист перш, ніж помремо» [4, с. 190]. Слова поета наштовхують на думку про те, що кожен має віднайти себе в цьому світі, ствердитися в ньому.
   Отже, враховуючи текстові нашарування ро- ману, можна говорити про гіпертекст твору.
   
Висновки. Роман Д. Коупленда «Покоління Х» є внеском письменника у літературу, при- свячену вирішенню проблеми взаємин між по- коліннями. Митцеві вдалося поставити у романі важливі проблеми постіндустріального суспіль- ства. Герої твору є художнім відображенням реального покоління  90-х  років  ХХ  століття.  У чому полягає їхня загадка? Вони вирізняють- ся від своїх батьків, своїх однолітків, які жили 10-20 років потому. Деякі їхні риси можна від- найти і у молоді ХХІ століття, яку називають поколінням А. А це є свідченням того, що кожне покоління «відправляється у свій похід за істи- ною» [1 с. 228], долаючи на цьому шляху безліч помилок. Для молоді  характерно  заперечен-  ня всього і всіх, але цей дитячий максималізм минає. Головне для них – не загубитися у сві-  ті, вирватися з укладеного способу життя, щоб самореалізуватися. Хоча на прикладі роману канадського письменника, на жаль, вдається це лише одиницям.

Список літератури:
1. Коупленд Д. Покоління Х / пер. Гєника Бєлякова. Київ : Комубук, 2016. 272 с.
2. Полишко Н.Е. Гипертекстуальность как новый тип дискурса в свете философско-эстетических представ- лений постмодернизма. Література в контексті культури : зб. наук. пр. Вип. 7. Дніпропетровськ : АРТ-ПРЕС, 2002. С. 162–167.
3. Полишко Н.Е. Роман Дугласа Коупленда «Поколение Х» как артефакт массовой культуры постмодернизма.
Від бароко до постмодернізму : зб. наук. пр. Вип. 5. Дніпропетровськ : РВВ ДНУ, 2002. С. 162–167.
4. Рільке Р.М. Сто поезій / пер. з нім. М. Фішбейн. Київ : Либідь, 2012. 272 с.
5. Семенова В.В. Социальная динамика поколений: проблема и реальность. Москва : РОССПЭН, 2009. 271 с.
References:
1. Kouplend, D. (2016). Pokolinnia Х [Generation X] / per. Hienyka Bieliakova. Kyiv: Komubuk. (in Ukrainian)
2. Polyshko, N.E. (2002). Hypertekstualnost kak novyi typ dyskursa v svete fylosofsko-еstetycheskykh predstavlenyi postmodernyzma [Hypertextuality as a New Type of Discourse Considering Philosophical and Aesthetic Representations of Postmodernism]. Literatura v konteksti kultury: zb. nauk. pr. Vyp. 7. Dnipropetrovsk: ART-PRES. (in Ukrainian)
3. Polyshko, N.E. (2002). Roman Duhlasa Kouplenda «Pokolenye Kh» kak artefakt massovoi kulturu postmoder- nyzma [Novel Generation X by Douglas Coupland as an Artifact of Mass Culture in Postmodernism]. Vid baroko do postmodernizmu: zb. nauk. pr. Vyp. 5. Dnipropetrovsk: RVV DNU. (in Ukrainian)
4. Rilke, R.M. (2012). Sto poezii [One hundred poems] / per. z nim. M. Fishbein. Kuiv: Lybid. (in Ukrainian)
5. Semenova, V.V. (2009). Sotsyalnaia dynamyka pokolenyi: problema y realnost [Social dynamics of generations: the problem and the reality]. Moskva: ROSSPEN. (in Russian)





Cherednyk Lyudmуla
National University “Yuri Kondratyuk Poltava Polytechnic”
RIDDLES OF THE GENERATION X
(FROM THE NOVEL BY D. COUPLAND “GENERATION X”)
Summary. The article is devoted to the analysis of the novel by a modern Canadian writer D. Cuplend “Gen- eration X”. The author of the article considers the novel as a historical and cultural phenomenon of modern Western literature. The main thing in the novel is the intergenerational relationship in post-industrial society. It is known that this problem of generations is studied not only by psychology, pedagogy, but also literature. The origins of the study of this issue originate in 1991, when American scientists W. Strauss and N. Howe began to study this phenomenon. After analyzing a large number of materials, the researchers identified six generations, the functioning cycle of which is twenty years. From biblical times to the present day, world litera- ture has accumulated vast experience in the artistic embodiment of the conflict problem in the relations of rep- resentatives of different generations. These questions were raised both in classical literature and in the works of postmodern writers: J. Salinger, R. Bradbury, J. Updike, M. Cunningham, Y Jagello, P. Pelevin, L. Deresh and others. The article analyzes the problems of the novel “Generation X”, the main theme of which is the dis- cussion of the generation of young people of the 90s of the XX century, called “Generation X”. Also considered are structural and compositional features, a system of images, the poetics of a work. The author of the article, analyzing the system of events, concludes that the plot of the work is very peculiar and is a combination of two types of plot: linear (chronology of real events) and non-linear, which is typical for postmodern works. The open finale of the novel creates an optimistic mood and creates confidence that the main characters will be able to find their place in life. The structure of the text of the novel organically intertwines the main story, the stories of heroes (“bedtime stories”), non-textual elements, slogans, author's aphorisms, commentary-explanations of neologisms created by the writer, allusions to famous sayings, lines from a poem by R.M. Rilke, which generally allows us to talk about the hypertext of the novel.
Keywords: text, conflict, plot, poetics, hypertext.

