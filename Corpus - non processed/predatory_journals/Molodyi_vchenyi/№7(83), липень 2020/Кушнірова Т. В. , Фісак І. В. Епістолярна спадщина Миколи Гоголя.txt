«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-22 УДК 821.161.1



Кушнірова Т.В.

Національний університет «Полтавська політехніка імені Юрія Кондратюка»
Фісак І.В.
ЗЗСО № 20 м. Полтави
      ЕПІСТОЛЯРНА СПАДЩИНА МИКОЛИ ГОГОЛЯ: ПОСТАТЬ МИТЦЯ КРІЗЬ ПРИЗМУ РОДИННИХ СТОСУНКІВ
Анотація. У статті розглядається епістолярна спадщина М. Гоголя, що дозволяє відкрити завісу таєм- ничості, якою оповите ім’я письменника, поглянути на стосунки в родині Гоголів та роль у ній Миколи Васильовича. Автори звертають увагу на завжди теплі стосунки митця зі своєю матір’ю. Не байдужа до літературних занять сина, вона підтримувала його, допомагала збирати фольклорний та етнографічний матеріал. Відзначено, що як старший брат М. Гоголь виявляв турботу про своїх сестер, у долі яких віді- грав велику роль. У ході дослідження доведено, що родинні цінності мали для М. Гоголя важливе зна- чення, а турбота про родину була нормою життя.
Ключові слова: біографія, рід, родина, родинні цінності, епістолярна спадщина, творчість.


Постановка проблеми. На сьогодні досяг- нення гоголезнавства у дослідженні жит-
тя і творчості генія світового рівня Миколи Гого- ля важко переоцінити. На думку П.В. Михеда,
«сучасне гоголезнавство – своєрідна культуроло- гічна лабораторія, де відбувається апробація різ- них наукових методик… Творчість Гоголя і його життя – це своєрідні культурні тексти, що дають багату поживу для гуманітаріїв різних профілів» [5, с. 203]. Коло питань, що досліджуються сучас- ними гоголезнавцями, з кожним роком ширшає. Аналіз останніх досліджень і публікацій.
В останні десятиріччя розробці різних аспектів художньої прози М. Гоголя присвячено числен- ні статті, монографії, дисертаційні дослідження як українських, так і зарубіжних науковців. На- приклад,   відомий   український  гоголезнавець

П. Михед у низці статей та книзі «Пізній Гоголь і бароко» [5] зосереджує увагу на витоках худож- нього світу М. Гоголя, на способах сакралізації художнього слова у творчості митця. Предметом досліджень науковця В. Денисова став ранній період творчості  М.  Гоголя,  що  відобразилося у його численних статтях та монографії «Мир ав- тора и мир его героев» [2], присвяченій особли- востям художнього методу письменника, форму- вання якого припадає саме на цей період.
   Чільне місце у вітчизняному гоголезнавстві за- ймають роботи відомого літературознавця О. Ки- ченка. У його статтях та монографії «Молодой Гоголь (истоки и пути эволюции ранней прозы)»
[3] досліджуються особливості поетики й міфопо- етики ранньої творчості письменника. Вагомим внеском у розвиток вітчизняного гоголезнавства


© Кушнірова Т.В., Фісак І.В., 2020

також є ґрунтовні праці В. Мацапури, зокрема монографія «Н.В. Гоголь: художественный мир сквозь призму поэтики». У ній дослідниця до- ходить висновку, що «створений письменником художній світ, його оригінальний, неповторний погляд на дійсність, його ставлення до способів її відображення невіддільні від його людської ін- дивідуальності» [4, с. 4].
   Однак попри те, що науковці прагнуть охопи- ти різні грані життєвого та творчого шляху мит- ця, літературна спадщина М. Гоголя до цього часу досліджена нерівномірно, як існують і окре- мі факти біографії митця, які все ще лишаються поза увагою вчених.
   Виділення не вирішених раніше частин загальної проблеми. Варто зауважити, що в су- часному гоголезнавстві залишається актуальним питання дослідження біографії М. Гоголя як невід’ємного складника образу творця, що дає розуміння певних аспектів його творчого методу, впливу суспільних процесів на вибір тематики та проблематики творів, їх героїв, жанрів та ін.
   Мета статті. Мета даної статті – розширити уявлення про М. Гоголя як людину, сина, бра- та, відкривши завісу «таємниць», якими оповите ім’я письменника, та поглянути на особистість митця крізь призму родинних стосунків. Адже родинні цінності завжди були і залишаються важливими чинниками суспільної моралі.
   Виклад основного матеріалу. Учень і сучас- ник О. Пушкіна, який увійшов у російську літерату- ру як один із яскравих і самобутніх письменників, М. Гоголь вражає не одне покоління читачів і лі- тературознавців унікальністю, неповторністю, не- сподіваністю художніх відкриттів. А ще – «таємни- цями», якими сповнені як творчість, так і особисте життя митця, адже відокремити Гоголя-письмен- ника від Гоголя-людини практично неможливо. На думку Ю. Лотмана, «вершиной гоголевского искусства было скрыть себя, выдумать вместо себя другого человека и от его лица разыгрывать ро- мантический водевиль» [6, с. 630].
   Про загадки письменника почали говорити ще його сучасники, та й сам він любив огортати серпанком таємниць своє життя. Уже в 1828 р., під час навчання в Ніжинській гімназії вищих наук, у листі до матері М. Гоголь писав: «я почи- таюсь загадкою для всех, никто не разгадал меня совершенно» [1, т. 10, с. 84].
   Незважаючи на те, що про митця написано со- тні монографій, тисячі статей, проведено десятки симпозіумів і конференцій, присвячених широ- кому й різнобічному дослідженню його творчої спадщини, як в Україні, так і далеко за її меж- ами, таємниці М. Гоголя й досі не розкриті.
   Якщо вірити німецькому письменникові й фі- лософу Й.-В. Гете, для того щоб зрозуміти поета, треба проникнути в його країну. Спробуємо під- няти завісу таємничості, поглянувши на М. Гого- ля через призму його епістолярної спадщини, щоб у листах до його рідних роздивитися іншу його іпостась – люблячого сина й турботливого брата.
   Відомо, що М. Гоголь виховувався в куль- турній українській родині з глибоким корінням і давніми звичаями, де панував культ любові до Бога й до ближнього. Він був довгоочікуваною дитиною, тому з самого народження був оточе- ний любов’ю рідних і близьких. З роками враз-

ливий хлопчик,  відчуваючи  постійну  турботу  й опіку своєї сім’ї, основою стосунків у якій були взаєморозуміння і взаємоповага, намагався від- дячити родичам такою ж щирою любов’ю і відда- ністю, не соромлячись говорити про це при най- меншій нагоді.
   Листи М. Гоголя ніжинського періоду мали незмінно однаковий початок – «дражайшие ро- дители, папинька и маминька». І це не просто данина моді чи звичне для того часу звертання – в першу чергу, це вияв синівської любові і вдяч- ності за турботу й клопоти, яких завдавав їм. Адже він добре розумів, що батькам було зовсім не просто знаходити кошти, щоб надсилати йому для придбання різних необхідних речей, яких, як виявилося, було не так уже й мало. Практич- но в кожному листі він виявляв турботу про їхнє здоров’я: «<…> дражайшая маменька. Я весьма беспокоюсь о вашем здоровье.Дай Бог, чтоб оно поправилось и вы наконец совершенно были здоровы»; «<…> огрчился, особливо услышав, что вы, дражайший папинька, весьма нездоровы» [1,  т.  10,  с.  26];  «Дай  Бог,  маминька,  чтоб     я вас застал совершенно здоровыми, совершен- но веселыми. Меня крушит ужасно как болезнь ваша» [1, т. 10, с. 61]. Також не забував цікави- тися здоров’ям дідуся й бабусі, від яких унасліду- вав відповідно талант цікавого оповідача та зді- бність до малювання, традиційно передаючи їм вітання та засвідчуючи  любов  і  повагу  навіть у зовсім коротеньких листах. Особливий інте- рес викликали в М. Гоголя менші сестри: «Ма- шеньку вы отдали в пансион или нет? Что делает Анинька и Лизанька?»; «поцелуйте их за меня»;
«Думаю, мои сестрицы подросли, горю нетерпе- нием их увидеть» і т.ін. [1, т. 10, с. 20, 26, 39].
   Великою втратою стала для М. Гоголя смерть батька  –  «лучшего  отца,  вернейшего  друга».  У відчаї юнак «хотел даже посягнуть на жизнь свою. Но Бог удержал». Відтак і до цього трепетна любов до матері стає майже патологічною. У лис- ті, датованому 23 квітня 1825 р., він пише: «Вы одни теперь предмет моей привязанности; одни, которые можете утешить печального, успокоить горестного. Вам посвящаю всю жизнь свою. <…> Сделаю все, что может сделать чувствительный, благодарный сын» [1, т. 10, с. 26]. І якими б па- фосними не видавалися нам ці слова, подальше життя М. Гоголя показало: він, як міг, наскільки дозволяли йому обставини, намагався допома- гати їй. Зокрема, він просив матір повідомляти про свої справи і господарські клопоти: «Приятно мне будет, ежели вы мне будете поверять свои планы, мысли, также разные прожекты, новые изобретения и проч. и проч. И ежели будете при- нимать благосклонно и мои толки  –  похвали- те за что-нибудь доброе и побраните за худое»  [1, т. 10, с. 40]. Також давав деякі поради щодо покращення справ на їхній взуттєвій фабриці [1, т. 10, с. 217, 246, 256]; надсилав насіння ово- чевих культур та ділився корисною інформацією щодо їх вирощування [1, т. 10, с. 250]; застерігав від відкриття нових «предприятий  и  фабрик» [1, т. 10, с. 271] і багато іншого, що підтверджу- вало бажання М. Гоголя бути для матері опорою в усьому. Висловлюючи синівську любов і турбо- ту про її добробут, він пише довіреність, за якою передає Марії Іванівні «в полное и беспрекослов-

ное распоряжение» все майно, що належить йому у Василівці [1, т. 10, с. 114–115].
   Не маючи великих статків, М. Гоголь із вели- ким задоволенням надсилав матері, сестрі Марії, племінникам та іншим родичам подарунки – від різних дрібничок, книжок і картин до відрізів тка- нин, одягу (сукні, шалі, шляпки) та взуття. Турбо- та про родину стає для нього нормою життя.
   Залишившись після смерті батька старшим  у родині, М. Гоголь відчував  відповідальність за долю своїх сестер. Оселившись у Петербурзі, він знаходить можливість влаштувати на на- вчання до Патріотичного інституту, де був учи- телем 14 класу, Анну й Лізу, яких називає просто
«діти». У листах до матері 1832–1840 років він постійно інформує її про здоров’я, життя й на- вчання дівчат в інституті, ділиться радістю від успіхів Анни й стурбованістю про характер Лізи, згодом застерігаючи матір: «не воспитывайте таким образом  Олю,  как  воспиталась  Лиза» [1, т. 10, с. 225–227]. Він пересилає Марії Іванів- ні листи сестер, «которые находяться в хорошем здоровье и начинают понемногу успевать»; від свого та їхнього імені шле в подарунок цукерки та деякі роботи дівчат, зокрема «поддончики для чернильниц, колокольчиков и  подсвечников» [1, т. 11, с. 15, 35, 59].
   Мати М. Гоголя була незвичайною жінкою, мала хорошу домашню освіту, добре знала на- родні звичаї, тонко відчувала поезію народної творчості. Вона присвятила себе вихованню ді- тей і, як і кожна мати, була щаслива від їхніх успіхів. Та особливий духовний зв’язок був у Ма- рії Іванівни з сином. Для Миколи Васильовича вона була «великодушным другом, Ангелом Хра- нителем», «единственным правдивым другом» [1, т. 10, с. 99, 115, 149]. До неї звертався пись- менник за порадою і допомогою, з нею ділився радощами й турботами. Любов’ю до неї прониза- ні всі листи письменника, любо в’ю до неї осяя- ний увесь його життєвий шлях.
   Марія Іванівна була  натурою  обдарованою  й непересічною, не байдужою до літературних занять чоловіка, а потім і сина. У листах до ма- тері М. Гоголь неодноразово звертався з прохан- ням надсилати інформацію, яка стосується істо- рії, звичаїв і побуту Малоросії. Вперше він пише про це у листі від 30 квітня 1829 року: «Теперь вас прошу <…> сделать для меня величайшее из одолжений. Вы имеете тонкий, наблюдательный ум, вы много знаете обычаи и нравы малорос- сиян наших, и потому я знаю, вы не откажетесь сообщать мне их в нашей переписке. Это мне очень, очень нужно» [1, т. 10, с. 99–100]. Далі йде перелік того, що саме цікавить молодого М. Го- голя: повний опис одягу сільського дяка, дівчат, молодиць і чоловіків, «носимого до времен геть- манских»; детальний опис весілля; уся можлива інформація про колядки, Івана Купалу, руса- лок і різних духів – «множество носится между простым народом поверий, страшних сказаний, преданий, разных анекдотов,  и  проч.  и  проч. и проч. Все это будет для меня чрезвычайно за- нимательно». У наступному листі до Марії Іва- нівни 22 травня 1829 року М. Гоголь якраз і про- сить її дізнатися про народні ігри, зокрема «из хороводных в хрещика, в журавля», та повір’я,
«разные  повести,  рассказываемые простолюди-

нами, в которых участвуют духи  и  нечистые» [1, т. 10, с. 102]. Зазначимо, що мати не зали- шала такі прохання поза увагою і не барилася   з відповіддю, надсилаючи одразу по декілька аркушів цікавої інформації. Так, уже в листі від 2 липня 1829 року (усього лише через півтора мі- сяця) Марія Іванівна надіслала синові доклад- ний опис ігор «у ворона», «у свині», в «краглі»   [1, т. 10, с. 107–109]. Уважний читач пригадає, що саме «у ворона» грають русалки в повісті «Май- ська ніч, або Утоплена» [1, т. 1-2, с. 149], а опис гри в «краглі» є в повісті «Вій» [1, т. 1-2, с. 442].
   У «Книзі всякої всячини, або підручній Енциклопедії», яку М. Гоголь вів протягом 1826–1830 років і куди записував цікаву для себе інформацію, що стосувалася різних сфер життя, вміщено запис, що є частиною листа, одержаного від матері 4 червня 1829 року, цілком присвяче- ний опису весільних обрядів та їх учасників – дружок, свашок, бояр та ін. [1, т. 10, с. 103–107]. Як видно з примітки М. Гоголя, оригінал листа вміщував ще декілька весільних пісень. Цей ма- теріал письменник використав у повісті «Вечір напередодні Івана Купала» [1, т. 1-2, с. 122].
   «Не сердитесь, моя великодушная маминь- ка, – пише Микола Васильович у листі від 2 лю- того 1830 р., – если я вас часто беспокою просьбою доставлять мне сведения о Малороссии, или что- либо подобное. <…> Сделайте милость, вписуйте для меня также нравы, обычаи, поверья. <…>
   Не пренебрегайте ничем, все имеет для меня цену» [1, т. 10, с. 129].
   У листі від 22 листопада 1833 р., дякуючи ма- тері за надіслані пісні, «из которых особенно та, что: Що це братця як баряться (Курсив М. Го- голя – І. Ф., Т. К.), очень характерна и хороша», і старовинний зошит із піснями, він зауважує:
«Сделаете большое одолжение, если отыщете подобные той тетради с песнями, которые, я ду- маю, более всего водятся в старинных сундуках между старинными бумагами у старинных панов или у потомков старинных панов» [1, т. 10, с. 229].
   З подібними проханнями звертався М. Гоголь і до сестри – Марії Василівни: «Ты помнишь, ми- лая, ты так хорошо было начала собирать мало- российские сказки и песни и, к сожалению, пре- кратила. Нельзя ли возобновить это? Мне оно необходимо нужно» [1, т. 10, с. 166].
   Предметом особливої турботи  М.  Гоголя,  про що свідчить його листування з матір’ю 1826–1830 років, був їхній дім у Василівці. Він надсилає власноруч зроблені план і фасад бу- динку, план розташування прибудов, креслення вікон і скляних дверей у готичному стилі, пере- ймається тим, щоб затрати на перебудову були якомога меншими. З усього видно, що родинний маєток був для М. Гоголя чимось набагато біль- шим, ніж просто будівля.
   Немає сумнівів, що в «Старосвітських по- міщиках»  описаний  саме  будинок  у Василівці:
«Я отсюда вижу низенький домик с галереєю из маленьких почернелых деревянных столбиков, идущею вокруг всего дома <…>; за ним душистая черемуха, целые ряды низеньких фруктовых де- рев <…>. Как бы то ни было, но даже тога, корда бричка моя подъезжала к рыльцу этого домика, душа принимала удивительно прияное и спокой- ное состояние» [1, т. 1-2, с. 281]. У цей свій дім

письменник поселив улюблених героїв – ідеаль- ну подружню пару, старосвітських поміщиків Опанаса Івановича та Пульхерію Іванівну. Ни- зенький будиночок з галереєю був першим і єди- ним у житті М. Гоголя Домом – пристанищем письменника. Саме його митець бачив завжди, як би далеко не заносила доля.
   Зазначимо, що любов М. Гоголя до свого роду виявилася й у тому, що деякі родинні перекази він, уже ставши письменником, відобразив у своїх творах. Так, історія одруження дідуся й бабусі – О.Д. Гоголя-Яновського з Т.С. Лизогуб – також описана в повісті «Старосвітські поміщики»: «он даже увез довольно ловко Пульхерию Иванов- ну, которую родственники не хотели отдавать за него» [1, т. 1-2, с. 283]. Лукавство свого діда Опана- са Дем’яновича, який, оформляючи документи на дворянство, приховав ім’я Остапа Гоголя –полков- ника Подольського і Могильовського, сподвижни- ка гетьмана Правобережної України Петра Доро- шенка – і назвав своїм прадідом не його, а нікому не відомого полковника Андрія Гоголя, Микола Васильович висміяв у повісті «Пропала грамота». А іменами своїх славних предків – Остапа та Ан- дрія Гоголів – письменник назвав синів Тараса Бульби в однойменній повісті.
   У березні 1827 р. у листі до матері М. Гоголь напише: «Мое первое всегдашнее желание состо- ит в том, чтобы прожить весело в кругу всех близь-

ких моему сердцу, и предопределение никогда не давало сбыться моим планам, будто в насмешку над моим несбытодумием» [1, т. 10, с. 55]. Тоді він ще не знатиме, що цьому бажанню, на жаль, так і не судилося збутися. Можливо, саме тому листи як єдина нитка зв’язку з родиною містять найбільш достовірну інформацію про особистість М. Гоголя, адже з тими, кого люблять, люди за- вжди щирі й відверті.
   Висновки і пропозиції. Аналіз епістолярної спадщини письменника показав, що М. Гоголь, не створивши власної сім’ї, до кінця свого жит- тя залишався люблячим і відданим сином і бра- том – «никогда не изменчивый в своих чувствах, все тот же пламенный, признательный, никогда не загасивший вечного огня привязанности к ро- дине и родным» [1, т. 10, с. 61]. Родинні ціннос- ті мали для митця важливе значення, а турбо- та про родину і рідний дім завжди була щирою й непоказною. Є чимало аспектів життя людини та способів її самовираження й самореалізації.  А листи до рідних та друзів дозволяють бути ближчими до тих, кого любиш, незважаючи на відстані, висловлювати любов і турботу, ділитися сокровенним. Тому подальше дослідження епіс- толярної спадщини М. Гоголя може допомогти нам побачити його як друга, християнина, режи- сера-постановника чи й, можливо, у якійсь іншій іпостасі, розкрити нові грані особистості митця.

Список літератури:
1. Гоголь Н.В. Полное собрание сочинений и писем: в 17 т. Москва : Изд-во М.П., 2009.
2. Денисов В.Д. Мир автора и мир его героев (о раннем творчестве Н.В. Гоголя). Санкт-Петербург : Изд-во РГГМУ, 2006. 276 с.
3. Киченко А.С. Молодой Гоголь (истоки и пути эволюции ранней прозы). Черкасы, 2004. 192 с.
4. Мацапура В.И. Н. В. Гоголь: художественный мир сквозь призму поэтики. Полтава : ПЛ, 2009. 304 с.
5. Михед П.В. Пізній Гоголь і бароко: українсько-російський контекст. Ніжин, 2002. 208 с.
6. Лотман Ю.М. О «реализме» Гоголя. Гоголь в русской критике: Антология. Москва : Фортуна ЭЛ, 2008.     С. 630–651.
References:
1. Gogol N.V. (2009). Polnoe sobranie sochinenij i pisem: v 17 t. [The complete works and letters: in 17 vol.]. Moskva: Izd-vo Moskovskoj Patriarhii.
2. Denisov V.D. (2006). Mir avtora i mir ego geroev (o rannem tvorchestve N.V. Gogolja). [The world of the author and the world of his characters]. Sankt-Peterburg: Izd-vo RGGMU, 276 p.
3. Kichenko A.S. (2004). Molodoj Gogol' (istoki i puti jevoljucii rannej prozy). [Young Gogol (the origins and evolutionary paths of early prose)]. Cherkasy, 192 p.
4. Macapura V.I. (2009). N.V. Gogol': hudozhestvennyj mir skvoz' prizmu pojetiki [N.V. Gogol: the artistic world through the prism of poetics]. Poltava, P. l, 304 p.
5. Mihed P.V. (2002).  Pіznij  Gogol  і  baroko:  ukraїns'ko-rosijs'kij  kontekst.  [Late  Gogol  and  the  Baroque:  The Ukrainian-Russian Context]. Nіzhin, 208 p.
6. Lotman Ju.M. (2008). O «realizme» Gogolja [About Gogol's «realism»]. Gogol v russkoj kritike: Antologija. Moskva: Fortuna JeL, рр. 630–651.





Кushnirova Tetiana
National University “Yuri Kondratyuk Poltava Polytechnic”
Fisak Iryna
School № 20, Poltava
MYKOLA GOGOL'S EPISTOLARY HERITAGE:
ARTIST’S PORTRAYAL THROUGH THE PRISM OF FAMILY RELATIONS
Summary. The article explores Mykola Gogol’s epistolary heritage, which allows to open the veil of secrecy, that shrouds the writer’s name, to take a look at the relations in the Gogol family and Mykola Gogol’s role in it. In recent decades, numerous articles, monographs, and dissertation studies of both Ukrainian and foreign scholars have been devoted to the development of various aspects of Mykola Gogol's fiction. The objects of analysis are the ways of sacralization in the creativity of the author (P. Myhed), the artistic method in the early creativity of the writer (V. Denysov), peculiarities of poetics and mythopoetics (O. Kichenko), individual style (V. Matsapurа). The authors pay attention to the artist's consistently warm relationship with mother. Lifelong correspondencштп proves that Maria Ivanovna was the closest and dearest person in Mykola Gogol's life and had a special spiritual connection with him. Being indifferent to son's literary studies, she supported him, helped to collect folk and ethnographic material. However, in spite of having a desire to be a support for mother, the writer gave her some advice on housekeeping, factory improvement and many more. It is noted that being an older brother, Mykola Gogol took care of his sisters and had an influence on their future. He sent them gifts, was always interested in their education and upbringing, and at the first opportunity helped Anna and Lisa to enter the Patriotic Institute in St. Petersburg. But the subject of particular concern for the writer was the family estate in Vasylivka: he worked out building plans for the house, façade and annexes as well as windows and doors drawings, taking care of reducing the reconstruction costs. The study showed that family values were of great importance for Mykola Gogol, and care for the family was the life rule. The authors note that in modern Gogol studies the issue of studying the biography of M. Gogol as an integral part of the image of the creator remains relevant, which gives an understanding of certain aspects of his creative method, the impact of social processes on the choice of themes, their characters, genres and others. Further study of Mykola Gogol's epistolary heritage will help to reveal new facets of the artist's personality.
Keywords: biography, bloodline, family, family values, epistolary heritage, art.
