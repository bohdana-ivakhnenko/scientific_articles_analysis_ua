«Молодий вчений» • № 7.1 (83.1) • липень, 2020 р.

DOI: https://doi.org//10.32839/2304-5809/2020-83.1-10 УДК 323:342/725(460)



Гуз О.П.

Східноєвропейський національний університет імені Лесі Українки
ОСОБЛИВОСТІ СУЧАСНОЇ РЕГІОНАЛЬНОЇ МОВНОЇ ПОЛІТИКИ ІСПАНІЇ
Анотація. У статті розглянуто особливості сучасної регіональної мовної політики Іспанії на прикладі трьох мов – каталанської, баскської та галісійської. Вказано на те, що для третини населення Іспанії рідною мовою є не іспанська, а такі регіональні мови як каталанська, баскська і галісійська. Виявлено регіональні відмін- ності у поширенні мов на території Іспанії. Зроблено аналіз основних історичних чинників, які мали вплив на розвиток мовної картини Іспанії. Проаналізовано основні положення іспанської Конституції 1978 р., які стосуються державної мовної регіональної політики. Вказано, що на сьогоднішній день існує визнання каталанської, галісійської та баскської мов як офіційних мов Іспанії. Висвітлено особливості поширення та використання каталанської мови в регіонах Іспанії. Охарактеризовано основні напрями мовної політики стосовно баскської мови. Проаналізовано сучасний стан та проблеми використання галісійської мови.
Ключові слова: Іспанія, мовна політика, каталанська мова, баскська мова, галісійська мова.


       Постановка проблеми. У сучасному світі мова відіграє не лише роль засобу кому- нікації, а й служить певним підґрунтям ціннос- тей того чи іншого суспільства. Впродовж тися- чоліть досвід людства переконливо доводить, що мова об’єднує народи, нації та зміцнює державу. Із занепадом мови зникає і нація як така. Без підтримки держави мова стає беззахисною й по- ступово згасає, або й зовсім зникає. Держава без своєї мови втрачає суттєві ознаки культурного, інформаційного й, передусім, ідеологічного су- веренітету. На сьогодні розвиток міжнаціональ- ного спілкування досягнув такого рівня, коли володіння не однією, а декількома мовами несе певну перевагу для громадян будь-якої держави. Цей факт набагато спрощує вільне пересування громадян, ділове спілкування, працевлаштуван- ня, адаптацію тощо. Мова є своєрідним поводи- рем людини на шляху до її високого культурного розвитку, допомагає індивідууму реалізуватися в певних галузях суспільства. Володіння декіль- кома мовами дає можливість людині зануритися у зовсім новий простір цінностей і традицій, від- крити для себе інший, але такий цікавий мовний

світ. Роль мови у багатомовному суспільстві має надзвичайну важливість через її функцію уніфі- кації та визначення країни і її народу [3, с. 203]. Аналіз останніх досліджень і публіка- цій. Чималий внесок у теоретичне дослідження проблеми мовної ситуації в Іспанії зробили такі вчені-лінгвісти як В.А. Аврорін, О.В. Астахова, Г.О. Євдокимова, Г.С. Калашова, Л.Б. Ніколь- ський, Г.В. Степанов, Н.Н. Целіщев та інші. За- рубіжні науковці також підтримують досліджен- ня в області захисту мов національних меншин та регіональних мов, серед яких можна виділити роботи таких авторів як Ф. Бродель, Рут ван Дейк, Умберто Осоріо, Д. Ріагейн, Відаль Фігеро та ба- гато інших. Соціолінгвістичні дослідження мовної ситуації сучасної Іспанії є основною тенденцією іс- панської філологічної школи, яскравими представ- никами якої є Ф. Баес де Агілар, Гонсалес Лоренсо,
Р. Маріньо Пас, Г. Рохо, П. Гарсія Мутон та інші.
   Виділення не вирішених раніше частин загальної проблеми. Мова та її система створює унікальний культурний досвід для кожного окре- мого народу. У наш час багатомовність є одним з найкращих інструментів для гарантії та захисту


© Гуз О.П., 2020

культурної спадщини тієї чи іншої нації. Основни- ми завданнями мовної політики будь-якої держави є інституційне й нормативне регулювання статусів мов, а також визначення основних інструментів і форм її реалізації в різних політичних інститутах. Мовна політика Іспанії до нині перебуває у стадії формування, питання з мовною ситуацією в пев- них регіонах до тепер повністю ще не вирішені, що й пояснює актуальність нашої наукової розвідки.
   Формулювання цілей статті. Метою до- слідження є аналіз сучасної регіональної мовної політики Іспанії на прикладі трьох мов – ката- ланської, баскської та галісійської. Досягнення мети передбачає розв’язання низки завдань:
1) розглянути основні вектори регіональної мов- ної політики сучасної Іспанії; 2) проаналізувати чинники, що сприяли поширенню регіональних мов на території Іспанії; 3) виокремити важли- ві напрямки розвитку каталанської, баскської та галісійської мов у регіонах.
   Виклад основного матеріалу. Іспанія – це одна з найбільш багатомовних країн Європи, це країна, що вирізняється строкатим етнічним скла- дом населення, який чинить вагомий вплив на політичний та регіональний розвиток держави. З 46 млн. усього населення країни корінні наро- ди складають: іспанці – 76%, каталонці – 18,3%, галісійці – 8,1%, баски – 2,4%. Для третини на- селення Іспанії рідною мовою є не іспанська, а такі регіональні мови як каталанська, баскська і галісійська. Багатомовність розповсюджена не- рівномірно на тернах Іспанії. В центрі і на півдні Іспанії розмовляють, як правило, на різних діа- лектах іспанської мови, багатомовність там прак- тично обмежена містами, що є наслідком недавніх міграційних процесів. На півдні і сході країни, де майже зосереджена половина жителів країни, концентрується переважна більшість двомовно- го населення Іспанії [9]. У шести автономних об- ластях разом з кастильською визнані офіційними інші мови: у Каталонії, Валенсії, Балеарських ост- ровах – каталанська, у Галісії – галісійська, у Кра- їні Басків і частині території Наварри – баскська. Більшість іспанської інтелігенції (письменники, філологи, ректори університетів, директори музе- їв, режисери, актори та інші) виступають за білінг- візм автономних територій. На їхню думку, куль- тура національних меншин лише збагачується, контактуючи з іншими мовами та іншою культу- рою [1, с. 6]. На сьогоднішній день багато хто з но- сіїв іспанської (кастильської) мови вважають за необхідне вивчати та застосовувати регіональну мову як обов’язковий інструмент мовної й культур- ної інтеграції, а також як засіб соціального та про- фесійного просування в суспільстві, яке вимагає певного рівня володіння регіональною мовою [5].
   Основний вплив на розвиток мовної ситуації в Іс- панії мала її романізація в ІІ ст. до н. е. Підкорюючи територію Піренейського півострова, де заходиться Іспанія, римляни не лише насаджували місцевому населенню свою культуру, традиції, але й свою рід- ну мову – латинь. Єдина зона, якій вдалося уник- нути романізації, була північна частина півостро- ва, де місцеве поселення розмовляло своєю мовою, яка в наш час відома як мова басків і вважається найдавнішою мовою Піренейського півострова, по- ходження якої достеменно невідоме до цього часу. На формування мовної картини Іспанії після па-

діння Римської Імперії мали також великий вплив вестготські племена, які принесли в мову чималу кількість германізмів. Як відомо, арабське пануван- ня впродовж восьми століть теж відобразилося в іс- панській і каталанській мовах у формі величезної кількості (близько 200) лексичних запозичень.
   У XV ст. на Піренейському півострові розмовля- ли шістьма мовами: кастильською, каталанською, галісійською, баскською, арабською і єврейською. Географічний ареал на той час каталанської, га- лісійської та баскської мов був набагато ширшим, ніж в сучасній Іспанії. Поступова централізація Іспанії негативно відобразилася на розвитку ви- щезгаданих мов і незалежних областей Іспанії, які поступово втратили політичну і мовну автоно- мію. Зростаюча еміграція з бідних іспаномовних областей (Андалусія, Естремадура) в промислово розвинуті області й міста (Барселону і Більбао) призвели до їхньої різкої іспанізації. Диктатура генерала Франко, яка проіснувала майже 40 років (1939–1975), нанесла нищівного удару національ- ним мовам Іспанії, оскільки в ці роки усі публічні виступи (включаючи періодичні видання та книж- ки) на національних мовах були заборонені. За- боронена була і освіта на національних мовах. Якщо на початку ХХ століття більшість басків, га- лісійців і каталонців були монолінгвами (розмов- ляли лише рідною мовою), то до кінця ХХ століття більшість населення цих автономних областей або втратила свою рідну мову, або поділяла її з іспан- ською. Лише через три роки після смерті Франко в Іспанії був встановлений демократичний режим і прийнята нова Конституція.
   Після затвердження іспанської Конституції в 1978 року лінгвістична ситуація і мовна регіо- нальна політика Іспанії зазнала чималих змін. Насамперед, у Конституції зазначено, що на те- риторії Іспанії офіційно використовується декіль- ка мов, які взаємодіють між собою в рамках осо- бливої лінгвістичної концепції «територіального білінгвізму» [7, с. 54]. У головному законі вперше йде мова про можливість місцевих регіональних урядів встановлювати і розвивати власну мовну політику аж до застосування своєї регіональної мови в усіх сферах життя. Конституція Іспанії ви- знає і гарантує права на незалежність й єдність усіх національностей і регіонів, які входять до її складу, тим самим зміцнює державний статус кастильської мови, а інші мови вважаються офі- ційними згідно відповідних автономних спільнот. Загалом, мовна ситуація в Іспанії ґрунтується на повазі до різних мов й діалектів, усе мовне різнобарв’я Іспанії проголошено культурною спадщиною і є об’єктом особливої уваги та захис- ту держави. Таким чином, в Конституції вперше було визнано мовленнєве різноманіття, котре іс- нувало в Іспанії впродовж декількох соліть, про- те не отримало достатнього висвітлення через повсюдне використання кастильського варіанту іспанської мови [7, с. 54]. Після прийняття Кон- ституції консолідація мовних прав становить одну з найважливіших особливостей, яка складає від- криту модель іспанського регіоналізму. На сьо- годнішній день існує офіційне визнання каталан- ської, галісійської та баскської мов як офіційних мов Іспанії. Усі ці мови визнані як службово-адмі- ністративні, ними ведуться радіо-й телепередачі, видаються книжки та періодичні видання.

   Каталанська мова, яка має багато спільного з іспанською, а особливо з провансальською (окси- танською) мовами, поруч з кастильською відіграє роль офіційної мови в країні. Каталанською роз- мовляють переважно в Каталонії, Валенсії, за винятком західних провінцій, Балеарських й Пі- тіуських островах та західній частині Арагона. За- значимо, що, окрім Іспанії, каталанська мова є мо- вою спілкування у Франції в історичних областях Русильоні Сердань (департамент Східні Піренеї); у м. Альгеро на північно-західному узбережжі Сар- динії; республіці Андорра, де вона виконує статус офіційної мови. Загальна кількість каталаномов- ного населення коливається від 6 до 10 млн. людей [10, с.49]. Громадянська війна в Іспанії (1936–1939) й встановлення диктатури Франко призвели свого часу до занепаду офіційного статусу каталанської мови в регіоні: у перші роки після Громадянської війни робилися спроби «зробити кастильською» Каталонію [4, с. 105]. Також цей період був позна- чений інтенсивною міграцією в індустріально роз- винену Каталонію населення сусідніх (переважно сільськогосподарських) регіонів Іспанії, що при- звело до суттєвого зменшення носіїв каталанської мови в регіоні. Ситуація на користь каталанської змінилася лише після смерті Ф. Франко (1975 р.) та, як ми вже вище зазначали, з прийняттям нової Конституції (1978 р.)
   Прийнятий парламентом Каталонії в 1983 р. закон «Про лінгвістичну нормалізацію» визнає каталанську мову як робочу мову органів влади автономної області і місцевого самоуправління, а також залежних від них підприємств, державних служб і засобів масової інформації [9]. Останні по- літичні події в Іспанії, які пов’язані з виходом Ка- талонії зі складу Іспанії, теж мали вплив на мов- ний стан в регіоні. Іспанець, який проживає на території Каталонії і, який володіє лише кастиль- ською мовою, не має права викладати у вищих та середніх навчальних закладах регіону, а також займати високі посади в політичних структурах автономії. Володіння каталанською мовою є та- кож необхідною умовою для отримання дипломів про середню освіту. Уся топонімія Каталонії ста- ла офіційною лише на каталанській мові (окрім Валь-д’Арана). Для суспільної нормалізації ката- ланської мови в регіоні в 1983 році був створений перший канал каталонського телебачення, який транслювався виключно каталанською мовою і який набув популярності не лише серед носіїв каталанської мови. Слід зазначити, що при ство- ренні телевізійних каналів на каталанській мові у Валенсії й Балеарських островах була можли- вість розширити каталаномовний телевізійний простір, однак іспанський уряд заборонив пере- дачу сигналу регіонального телебачення в інші регіони і навіть намагався закрити мережу ре- трансляторів. Як результат, каталонські канали існують лише за рахунок бюджету каталонської автономії без усілякої допомоги центральної вла- ди, а скоріше навпаки [9]. Прихильники розвитку регіональних мов підтримують домінування ка- таланської мови в усіх сферах життя суспільства й виправдовують політику позитивної дискримі- нації на користь цієї мови [5]. Добре продумана регіональна мовна політика принесла свої пози- тивні результати на користь каталанської мови: за даними перепису населення 2014 року ката-

ланську мову розуміє 95,1% населення, вміє нею розмовляти 73,1%, читати – 78,7% і писати – 55,7% [8]. За даними 2007 року секретаріату мовної по- літики уряду Іспанії, каталанською розмовляють близько 11 мільйонів людей в світі [11].
   Баскська автономія знаходиться на південному заході Європи, в західній частині Піренеїв. Баск- ська мова має статус другої офіційної мови разом з кастильською на території Країни Басків, яка включає в себе три провінції – Гіпускуа, Біскайя і Алава й частину території Наварри, де прожи- ває 90% усіх басків Європи (2,8 млн.), решта про- живає на території французьких Піренеїв. Як ми вже зазначали, корні мови басків до кінця ще не вивчені, вона не входить до складу індоєвропей- ської мовної сім’ї, однак словниковий склад має відчутний вплив латинської, іспанської і фран- цузької мов. Більше як 90% басків – білінгви, котрі володіють нарівні з баскською мовою іспанською або французькою. Донедавна у навчальних закла- дах баскська мова не використовувалася як мова навчання, проте останнім часом ситуація почала змінюватися. Розпочався, так званий, процес мо- дернізації мов, який полягав в розробці терміноло- гії баскської мови згідно з реаліями часу [6, с. 107]. Відповідно до Конституції Іспанії, автономії мають право встановлювати свої офіційні мови. Баскська мова була проголошена як офіційна мова після ре- ферендуму в 1979 році разом з іспанською в авто- номії Країна Басків. Таким чином, мова басків ста- ла повноправним засобом спілкування і звернення в будь-які адміністративні органи на всій території автономії. У 1982 році був підписаний Акт про нор- малізацію використання баскської мови й заснова- ний особливий орган – Інститут грамотності й на- вчання дорослих, який організовував навчальні мовні курси для дорослих людей, які володіли на усному рівні баскською мовою, але не володіли її правописом. Регіональний уряд Еускаді (Країни Басків) докладає чималих зусиль для «баскініза- ції» (перекладу на баскську мову) діяльності дер- жавної адміністрації. Оскільки регіональне за- конодавство вимагає від державних службовців обов’язкового знання мови басків або, принаймні, вважає володіння цією мовою беззаперечним до- стоїнством, то за останні роки відсоток регіональ- них держслужбовців, які володіють баскською мо- вою значно вищий, ніж відсоток тих, хто розмовляє мовою басків в регіоні в цілому. В системі освіти теж відбуваються зміни щодо запровадження баск- ської мови у навчальний процес. За остання 20 ро- ків спостерігається зростання числа як вчителів, які володіють баскською мовою, так і учнів, мовою навчання котрих є мова басків.
   З прийняттям Конституції 1978 року галісій- ська мова набуває статус другої офіційної мови по- руч з іспанською на території автономної області Галісія. У наш час галісійською мовою розмовля- ють близько 4 млн. людей (3млн. в Іспанії і 1 млн. у країнах Латинської Америки). Також цю мову можна почути в прикордонних з Галісією районах Астурії, Леона й Самори [10, с. 518]. Слід зазначи- ти, що територіально близька до португальської, галісійська мова до нині зберігає дуже подібні з нею риси на граматичному, лексичному й фоне- тичному рівнях. На початку Громадянської війни у 1936 р. і приходом до влади Ф. Франко галісійська мова використовувалася лише в побуті. До 1946 р.

галісійською не видавалася література, лише піс- ля заснування в 1950 р. видавництва «Галаксія» престиж мови почав помітно зростати. У зв’язку з популяризацією галісійської мови та набуттям нею певного соціального престижу серед міського населення, а також через її кодифікацію, на те- ренах Галісії, як інформує Т. Відаль Фігероа, роз- різняють три мови: традиційна (el dialecto gallego tradicional), кастильська (el castellano urbano) й міська «культурна» галісійська (el gallego urbano culto). Першою розмовляють менш освічені про- шарки населення (переважно в сільській місцевос- ті), друга виконує роль офіційної мови Іспанського королівства, а третьою користуються представни- ки середнього класу, які, в основному, є білінгвами [12, с. 329]. За словами Євдокимової Г.О., у Галісії, де галісійська мова вимушена відстоювати свої по- зиції при повному домінуванню іспанської мови,


з’явився новий конкурент в особі англійської мови, котра розширює свій простір в школах, витісняючи тим самим галісійську [2, с. 84].
   Висновки і пропозиції. Таким чином, про- аналізувавши мовну ситуацію в Іспанії, ми при- йшли до висновку, що офіційне визнання таких регіональних мов як каталанська, баскська та га- лісійська дало можливість їм зайняти своє законне місце поруч з кастильським варіантом іспанської мови. У статті було розглянуто основні вектори ре- гіональної мовної політики сучасної Іспанії та про- аналізовано чинники, що сприяли поширенню регіональних мов на території Іспанії, крім того, виокремлено важливі напрямки розвитку ката- ланської, баскської та галісійської мов у регіонах та провінціях Іспанії та встановлено різноманіття варіантів, діалектів, говірок іспанської мови, що і є предметом подальших досліджень.

Список літератури:
1. Астахова Е. В. «Манифест в защиту испанского языка» – политическое языковое измерение. Филологические на- уки в МГИМО : сб. науч трудов / отв. ред. Г.И. Гладков. Москва : МГИМО (У) МИД России, 2009. № 36(51). С. 1–6.
2. Евдокимова А. А., Гринина Е. А. Региональные языки Испании: нормализация, нормативизация, кодифи- кация. Вестник МГЛУ. Гуманитарные науки. 2018. Вып. 2(791). С. 78–88.
3. Іванова О. Ю. Націоналізм та мультилінгвізм: роль ідеології у відродженні власної мови. Проблеми семантики та когнітивної лінгвістик : зб. наук праць / відп. ред. Н. М. Корбозерова. Київ : Логос, 2009. Вип. 16. С. 202–212.
4. Калашова А. С., Патрушева Е. В. К вопросу об особенностях взаимодействия кастильского и других языков Испа- нии. Филологические науки. Вопросы теории и практики. Тамбов : Грамота, 2016. № 2(56): в 2-х ч. Ч. 1. С. 104–107.
5. Кудряшова С. В. О современной языковой ситуации в Испании. Электронный научный журнал “Apriori. Серия : Гуманитарные науки”. URL: http://www.apriori-journal.ru
6. Мустафина Д. Н. Основные направления языковой политики в регионах европейских государств (на приме- ре автономий Испании). Вестник Челябинского гос. ун-та. Филология. Искусствоведение. 2010. № 29(210). Вып. 47. С. 107–109.
7. Собченко Т. А. Языковая политика в современной Испании. Международный научно-исследовательский журнал. Екатеринбург, 2016. № 5(47). Часть 2. С. 53–54.
8. Целищев Н. Н. Языковая политика зарубежных стран. URL: http://aon.urgau.ru/uploads/article/pdf_attachment/167/
9. Эктор Алос и Фонт Языковая политика в Каталонии и националистический конфликт в Испании. URL: http://www.researchgate.net/publication/321864342
10. Языки мира: романские языки / Алисова Т., Челышева И., Наумов Б. и др. М. : Academia, 2001. 720 с.
11. Europa press / Más de nueve millones hablan ya catalán. URL: http://www.20minutos.es/noticia/251214/0/lengua/ catalan/ranking
12. Vidal Figueroa T. Estructuras fonéticas de tres dialectos de Vigo. Verba 24. 1997. P. 13–332.
References:
1. Astakhova E. V. « Manifest v zashchitu ispanskogo yazyka» – politicheskoye yazykovoye izmereniye [Spanish Manifesto – Political Dimension]. Filologicheskiye nauki v MGIMO: sb. nauch trudov / otv. red. G. I. Gladkov. M. : MGIMO (U) MID Rossii. 2009. № 36(51). S. 1–6.
2. Evdokimova A. A., Grinina E. A. Regionalnyye yazyki Ispanii: normalizatsiya. normativizatsiya. Kodifikatsiya [Regional languages of Spain: normalization, standardization, codification]. Vestnik MGLU. Gumanitarnyye nauki. 2018. Vyp. 2(791). S. 78–88.
3. Ivanova O. Yu. Natsionalizm ta multylinhvizm: rol ideolohii u vidrodzhenni vlasnoi movy [Nationalism and multilingualism: the role of ideology in the revival of one's own language]. Problemy semantyky ta kohnityvnoi linhvistyk : zb.nauk prats / vidp. red. N. M. Korbozerova. Kyiv: Lohos, 2009. Vyp. 16. S. 202–212.
4. Kalashova A. S., Patrusheva E. V. K voprosu ob osobennostyakh vzaimodeystviya kastilskogo i drugikh yazykov Ispanii [On the peculiarities of the interaction of Castilian and other languages of Spain]. Filologicheskiye nauki. Voprosy teorii i praktiki. Tambov: Gramota, 2016. № 2(56): v 2-kh ch. Ch. 1. S. 104–107.
5. Kudryashova S. V. O sovremennoy yazykovoy situatsii v Ispanii [About the current language situation in Spain].
Elektronnyy nauchnyy zhurnal “Apriori. Seriya: Gumanitarnyye nauki”. URL: http://www.apriori-journal.ru
6. Mustafina D. N. Osnovnyye napravleniya yazykovoy politiki v regionakh evropeyskikh gosudarstv (na primere avtonomiy Ispanii) [The main directions of language policy in the regions of European states (on the example of the autonomies of Spain]. Vestnik Chelyabinskogo gos. un-ta. Filologiya. Iskusstvovedeniye. 2010. № 29(210). Vyp. 47. S. 107–109.
7. Sobchenko T. A. Yazykovaya politika v sovremennoy Ispanii [Language policy in modern Spain]. Mezhdunarodnyy nauchno-issledovatelskiy zhurnal. Ekaterinburg, 2016. № 5(47). Chast 2. S. 53–54.
8. Tselishchev N. N. Yazykovaya politika zarubezhnykh stran [Language   policy   of   foreign   countries]. URL: http://aon.urgau.ru/uploads/article/pdf_attachment/167/
9. Ektor Alos i Font Yazykovaya politika v Katalonii i natsionalisticheskiy konflikt v Ispanii [Language policy in Catalonia and the nationalist conflict in Spain]. URL: http://www.researchgate.net/publication/321864342
10. Yazyki mira: romanskiye yazyki [World Languages: Roman] / Alisova T., Chelysheva I., Naumov B. i dr. M.: Academia, 2001. 720 s.
11. Europa press / Más de nueve millones hablan ya catalán. URL: http://www.20minutos.es/noticia/251214/0/lengua/ catalan/ranking
12. Vidal Figueroa T. Estructuras fonéticas de tres dialectos de Vigo. Verba 24. 1997. P. 13–332.





Huz Olena
Eastern European National University named after Lesya Ukrainka
FEATURES OF MODERN REGIONAL LANGUAGE POLICY IN SPAIN
Summary. The article deals with the features of modern regional linguistic policy of Spain on the example of three languages – Catalan, Basque and Galician. It is noted that Spain is characterized by multilingualism. The role of language in a multilingual society is extremely important because of its function of unification and definition of the country and its people. It is pointed out that for one third of the Spanish population, the native language is not Spanish but regional languages such as Catalan, Basque and Galician. Regional differences in language distribu- tion in Spain have been identified. It is stated that in the six autonomous regions, together with Castilian, other languages are recognized as official languages: Catalan is used in Catalonia, Valencia and in the Balearic Islands; Galician is spoken in Galicia; Basque is official in Basque Country and in the part of Navarre. The analysis of the main historical factors that influenced the development of the linguistic picture of Spain is made. It is determined that the main influence on the development of the language situation in Spain was its Romanization in the second century BC. The negative impact of General Franco's dictatorship on the spread and use of national languages was established. The basic provisions of the Spanish Constitution of 1978 concerning the state linguistic regional policy are analyzed. It is stated that today there is recognition of Catalan, Galician and Basque as the official languages of Spain. The features of Catalan language distribution and use in the regions of Spain are highlighted. It is pointed out that thoughtful regional language policy has brought positive results in favor of the Catalan language. The basic directions of the language policy concerning the Basque language are described. Emphasis is on the increase in the number of Basque people in public service and in school. The current state and problems of using Galician language are analyzed. It is established that today the Galician language is forced to defend its position due to the full domi- nance of the Spanish language, as well as the wider use of English in schools.
Keywords: Spain, language policy, Catalan, Basque, Galician.