«Молодий вчений» • № 7.1 (83.1) • липень, 2020 р.
DOI: https://doi.org//10.32839/2304-5809/2020-83.1-14 УДК 811.112.2=161.2'366.58-021.25



Дмитренко О.В., Мукогоренко М.С.

Національний університет «Полтавська політехніка імені Юрія Кондратюка»
НАКАЗОВИЙ СПОСІБ У НІМЕЦЬКІЙ МОВІ
ЯК ВАЖЛИВИЙ КОМПОНЕНТ СПРИЙНЯТТЯ ТЕКСТУ ТВОРУ
Анотація. Статтю присвячено дослідженню проблеми утворення та вживання категорії наказового спосо- бу в українській та німецькій мовах. Наголошено на специфіці наявності у сучасній німецькій мові, крім двох основних форм імператива – однини і множини, ввічливої форми, що вживається при звертанні як до однієї особи, так і до кількох осіб. У німецькій мові ввічлива форма збігається з 3-ю особою множини, у той час як в українській – з 2-ю особою множини. Зазначено важливість контексту для передачі характерних ознак мовленнєвої ситуації, що забезпечують необхідну мотивацію спонукальної дії. Основною темпо- ральною ознакою форм імператива автори називають співвіднесеність до майбутнього. Вони простежу- ють зв'язок цього темпорального явища з модальним значенням спонукання, що виражає дію необхідну, бажану, але ще не здійснену. Дослідники констатують, що семантика імператива та вид імперативних ситуацій залежить від того, кому адресоване волевиявлення мовця, а головним морфологічним показ- ником ситуації є особа та число дієслова. Зосереджуючись на змісті форми 2-ї особи однини та множини, що становлять суть наказовості, ми вважатимемо першу імперативну ситуацію, організовану дієсловом  у формі 2-ї особи однини наказового способу, ядром імперативності. Авторами виокремлено декілька від- тінків значення синтаксично вільних форм наказового способу: спонукання, прохання, благання, дозвіл, пересторога, наказ, жартівливе або іронічне спонукання. Наголошено, що до головних лексичних засобів для передачі спонукання належать: звертання, вигуки, частки, повтори каузативні дієслова.
Ключові слова: імператив, контекст, морфологічні засоби, наказовий спосіб, стилістичне забарвлення, функціональний стиль.



Постановка проблеми. Актуальність статті обумовлена необхідністю дослідити наказо-
вий спосіб (імператив) у німецькій та українській мовах, адже між цими дієслівними категоріями у за- значених мовах існує велика різниця, як в утворен- ні, так і у вживанні. Матеріал може стати у пригоді у роботі перекладачів, у навчально-педагогічній діяльності під час проведення занять з німецької мови, у розробці навчальних планів із проблеми ви- вчення і перекладу категорії способу дієслова.
   Як свідчить аналіз останніх досліджень і пу- блікацій, феномену наказового способу присвя-

чено велику кількість наукових робіт. Питання вивчення імперативу в лінгвістичній науці від середини ХХ століття й дотепер досить активно розробляли Л.А. Бірюлін, О.В. Бондарко, О.П. Во- робйова, Н.С. Валгіна, Е.В. Гулига, Й. Крекич, Н.С. Лалаян та інші [2; 4; 6; 7; 12; 13]. Ю.Є. Кійко у своїй фундаментальній праці проводить німець- ко-українські паралелі в інформаційних жанрах [11]. Г.С. Драпалюк, Н.М. Ільчишин, Н.І. Пиндик характеризують лексичний і перекладацький аспекти у діловому німецькомовному дискурсі [8]. У кандидатській дисертації О.А. Романова


© Дмитренко О.В., Мукогоренко М.С., 2020

з’ясовується питання комунікативно-прагматич- них та семантичних ознак німецьких висловлю- вань-прохань [15]. Ю.В. Жлуктенко проводить німецько-українські мовні паралелі, у яких знахо- дить спільне та підкреслює відмінне в обох мовах [9]. Монографію професора Л.Р. Безуглої присвя- чено темі вербалізації імпліцитних смислів у ні- мецькомовному діалогічному дискурсі [1]. У на- укових доробках О.В. Смеречинської досліджено морфологічні засоби вираження завершеності дії в українській та німецькій мовах [18]. Питання імперативу порушували І.Р. Вихованець, К.Г. Го- роденська, А.П. Загнітко [10].
   Виділення невирішених раніше частин загальної проблеми. Незважаючи на цілу низ- ку наукових студій, присвячених аналізу наказо- вого способу німецької мови, дана проблематика потребує подальшого дослідження у порівняль- ному аспекті.
   Мета роботи полягає у необхідності з’ясувати відповідності  та  розбіжності  між  утворенням   і вживанням наказового способу  в  німецькій  та українській мовах, що сприятиме забезпечен- ню якісного двостороннього перекладу.
   Виклад основного  матеріалу.  Імпера- тив – це комунікативно зорієнтоване категорій- не утворення, що пристосоване системою мови для ретрансляції адресованого волевиявлення. Ця мовна одиниця має відповідні граматичні, сематичні та семантико-синтаксичні ознаки, за- безпечуючи відображення ірреальної модальної семантики, що потенційно може стати дійсною. Особливість імперативних конструкцій полягає у тому, що їх використовують для апеляційного спілкування. Призначенням спонукальних мов- них конструкцій є виклик до конкретної дії. Ім- перативні висловлення є значною частиною мов- ної продукції людини, оскільки з їх допомогою регулюється суспільно-виробнича діяльність. Традиційно імператив відносять до морфологіч- ної граматичної категорії способу дієслова, що вживається з дієслівними розрядами числа, осо- би, стану і зовсім не перетинається з категорією часу, а також з дійсним та умовним способами.
   Актуальними на сьогодні залишаються пи- тання про склад, зміст та будову комунікатив- ної імперативної  ситуації,  компонентами  якої є суб’єкт-адресат, суб’єкт волевиявлення, суб’єкт- виконавець та потенційна дія.
   У німецькій та українській мовах дієслово має однакове лексико-граматичне значення й позна- чає дію у широкому розумінні цього слова. Дієс- лово має три способи (дійсний, умовний і наказо- вий), основні значення яких у німецькій і у рідній мові збігаються, але в утворенні мають суттєві розбіжності, що може спричинити труднощі при перекладі. Дієслова наказового способу зміню- ються за числами й особами: в однині вони мають форму другої особи, а в множині – форму першої і другої особи. Особливістю форми наказового спо- собу в реченнях є відсутність підмета. Даний спо- сіб дієслова виражає спонукання до дії через на- каз, прохання, побажання, заклик, пораду.
   Специфікою сучасної німецької мови є наяв- ність, крім двох основних форм імператива – од- нини і множини, ввічливої форми, що вжива- ється при звертанні як до однієї особи, так і до кількох осіб. В німецькій мові ввічлива форма

збігається з 3-ю особою множини, а в україн- ській – з 2-ю ос. множини: 2 особа однини: Gib! Дай! 2 особа множини: Gebt! Дайте! Форма ввіч- ливого звернення: Geben Sie, bitte! Дайте, будь- ласка! 1 особа множини: Geben wir! Дамо! Або: Wollen wir geben! Давайте дамо!
   Основна темпоральна ознака форм імперати- ва – співвіднесеність до майбутнього. Л.А. Бірю- лін простежує зв'язок цього темпорального явища з модальним значенням спонукання, що вира- жає дію необхідну, бажану, але ще не здійснену [2, с. 170]. На думку фахівців, модальне значен- ня імперативу виникає в результаті взаємодії видо-часового значення неподільної цілісності дії. Також чималу роль тут відіграють контекст  і мовленнєва ситуація [5, с. 27].
   Синонімічне зближення відбувається пере- дусім на основі тотожності темпорального плану майбутнього, а також спрямованості дії до адре- сата при підтримці контексту і спонукальної ін- тонації. Зазначене переносне вживання харак- терне для всіх форм майбутнього часу, крім 1-ої особи однини, бо вона виключає віднесеність до адресата, що являє собою постійну характерну ознаку спонукання. Форми минулого і теперіш- нього часу також можуть бути використані у спо- нукальному значенні тільки за умови темпо- ральної транспозиції їх у план майбутнього.
   Й. Крекич констатує, що семантика імпера- тиву та вид імперативних ситуацій залежить від того, кому адресоване волевиявлення мовця, а головним морфологічним  показником  ситуації є особа та число дієслова. Таким чином, шестич- ленна особова парадигма наказового способу дає підстави для виокремлення шести імперативних ситуацій позамовної дійсності [12, с. 149].
   Перша імперативна ситуація  – це конструкції з предикатом у формі 2-ї особи однини наказового способу. Їх вважають «найбільш імперативними» за змістом. Ці дієслівні форми означають, що адре- сат має стати виконавцем дії, щодо якої адресант виражає волевиявлення. Таку форму наказового способу традиційно виокремлюють усі дослідники, а найбільш радикальні підходи спричиняють аб- солютизацію її ролі в системі імператива [7, с. 68].
   Зосереджуючись на змісті форми 2-ї особи однини та множини, що становлять суть нака- зовості, ми вважатимемо першу імперативну си- туацію, організовану дієсловом у формі 2-ї особи однини наказового способу, ядром імперативнос- ті. Цю точку зору засвідчує й той факт, що імпе- ративні ситуації, створені таким чином, є най- більш частотними у художніх текстах.
   У комунікативній ситуації потенційна дія, ви- ражена дієсловом наказового способу у формі другої особи однини, залежно від контексту та до- даткових морфологічних маркерів (наявність запе- речної частки не; часток при дієслові, тощо) здатна передавати різні види волевиявлення: команда, розпорядження, заборона, наказ, вимога, прохан- ня, благання, заклик, пропозицію, дозвіл тощо.
   Обов’язковими для імперативних вислов- лень є два модальних значення –  ірреаль-  ність і волюнтативність. Для цих конструкцій невід’ємним є такий компонент, як вказівка на категоричність / некатегоричність спонукання. Також необхідно зазначити важливість контек- сту для передачі характерних ознак мовленнєвої

ситуації. Саме розуміння ситуації дозволяє слу- хачеві сприйняти мотиваційний потенціал імпе- ративної конструкції, а отже, і його спонукальну силу висловлення.
   О.П. Воробйова пропонує у процесі розгляду відтінків спонукального значення класифіка- цію, в основу якої покладено такі параметри:
   1) від кого направляється імпульс каузації (від мовця чи слухача);
   2) хто саме є зацікавленим у виконанні запро- понованої дії (мовець чи слухач);
   3) субординація: хто визначає себе вище (мо- вець чи слухач) [6, с. 102].
   Функціонально-семантичне поле спонукан- ня у теоретичній літературі зазвичай поясню- ється як базисний компонент поля модальності. А.А. Романов розглядає імператив «відправною точкою при побудові функціонально-семантич- ного поля спонукання» [15, с. 11].
   Ще однією структурно-граматичною моделлю складносурядного речення є сполучення розпо- відного та імперативного речень. Розповідне ре- чення набуває семантики імперативного завдя- ки поєднанню модального дієслова з інфінітивом у ролі присудка. Що стосується складнопідряд- них речень, то вони реалізуються на основі по- єднання імперативного, який виступає головним реченням, з розповідним або питальним у ролі підрядної його частини.
   До головних лексичних засобів для передачі спонукання, на думку фахівців, належать: звер- тання, вигуки, частки, повтори каузативні дієс- лова. Останні  поділяються  на 3 групи:  дієслова, у значенні яких вказано спосіб каузації; за формою спонукання; не власне каузативні дієслова [9].
   Основними функціями звертань є називан- ня особи, тобто виконавця дії, надання вислов- люванню більшої категоричності, підкреслення відносин між комунікантами. Це може бути ви- раження поваги або зневаги до співрозмовника, підсилення спонукання до виконання дії. Вжи- вання часток сприяє виявленню та уточненню відтінків значення спонукання, вони підсилю- ють або пом'якшують категоричність спонукан- ня, змінюють  його  інтенсивність,  доповнюють  і уточнюють семантику мовних засобів спонукан-

ня, висловлюють емоційно-експресивні відтін- ки. Наприклад: «Sag Sie mir doch, Frau Gothel, wie kommt es nur, sie wird mir viel schwerer heraufzuziehen als der junge Königssohn, der ist in einem Augenblick bei mir». – «Скажи мені, фрау Готель, як це може бути, мені буде набагато важ- че підтягнутись, ніж молодому сину короля, який буде біля мене через мить» [19, с. 142].
   Повтор частин імперативного речення під- силює спонукання, робить його емоційнішим. Рефрен присудка надає спонуканню відтінок ка- тегоричності або прохання, благання, залежно від ситуації мовлення. При повторі другорядного члена речення підкреслюється значення слова, посилюючи і роблячи більш емоційним все ви- словлювання. Вигуки є одним з поширених за- собів посилення семантики спонукання в імпе- ративних конструкціях. Вони можуть виражати нерозуміння, здивування, подив, залучати увагу співрозмовника до думки мовця, підсилювати по- чуття незадоволеності, туги, печалі, горя, жалю, надавати висловлюванню відтінок грубості, збіль- шувати спонукання, роблячи його категоричним [10, с. 169]. Наприклад: «Geh' gleich hin; kann er König machen, so kann er auch Kaiser machen, ich will nun Kaiser sein. Geh' gleich hin». – «Іди зараз; якщо вона може зробити королем, тоді вона може зробити і самим імператором, а я зараз хочу бути імператором. Іди зараз» [20, с. 129].
   Висновки і пропозиції. У статті проана- лізовано  сучасні  наукові  студії  українських  та зарубіжних науковців з питання утворення та функціонування категорії наказового спосо- бу. У результаті доведено вплив наказових дієс- лівних конструкцій на темпоральне сприйняття всього тексту, модальне значення та співвідне- сеність імперативу до майбутнього часу. Вста- новлено наявність різних форм спонукальних конструкцій у німецькій та українській мовах, а також можливі варіанти їх перекладу. Виявле- но, що імперативні висловлення є значною час- тиною мовною продукції людини і важливу роль для їх адекватного розуміння та перекладу має знання ситуації. Комплексний характер роботи розширює поле для досліджень проблеми вжи- вання та перекладу дієслівних конструкцій.

Список літератури:
1. Безугла Л.Р. Вербалізація імпліцитних смислів у німецькомовному діалогічному дискурсі. Харків : Харк. нац. ун-т ім. В.Н. Каразіна, 2007. 332 с.
2. Бирюлин Л.А. Презумпции побуждения и прагматика императива. Типология и грамматика. Москва : Наука, 1990. С. 162–173.
3. Білоус І.Л. Власні назви у німецьких газетно-публіцистичних жанрах : дис.	канд. філол. наук : 10.02.04.
Чернівці, 2014. 254 с.
4. Бондарко А.В. Теория функциональной грамматики. Л. : Наука, 1990. 262 с.
5. Валгина Н.С. Теория текста. Москва : Логос, 2003. 279 с.
6. Воробьëва О.П. Текстовые категории и фактор адресата. Київ : Вища школа, 1993. 199 с.
7. Гулыга Е.В. Грамматико-лексические поля в современном немецком языке. Москва : Просвещение. 1969. 184 с.
8. Драпалюк Г.С., Ільчишин Н.М., Пиндик Н.І. Діловий німецькомовний дискурс: лексичний і перекладаць- кий аспекти. Імідж сучасного педагога: науково-практичний освітньо-популярний журнал. Полтава : ТОВ «АСМІ», 2015. № 7 С. 47–49.
9. Жлуктенко Ю.В. Німецько-українські мовні паралелі. Київ : «Либідь», 1977. 354 с.
10. Загнітко А.П. Лінгвістика тексту : теорія і практикум : [науково-навчальний посібник]. Донецьк : Дон НУ, 2006. 289 с.
11. Кійко Ю.Є. Німецько-українські паралелі в інформаційних жанрах : фрактальний підхід. Чернівці : Видавничий дім «Родовід», 2016. 392 с.
12. Крекич Й. Побудительные перформативные высказывания. Москва, 1993. 241 с.
13. Лалаян Н.С. Порівняльна граматика німецької та української мов. Вінниця : Нова Книга, 2013. 224 с.
14. Левицкий В.В. Квантитативные методы в лингвистике. Черновцы : Рута, 2004. 189 с.

15. Романов А. А. Коммуникативно-прагматические и семантические свойства немецких высказываний-просьб : автореф. дис. .. канд. филол. наук : спец. 10.02.04 «Германские языки». Калинин, 1982. 15 с.
16. Саламатіна О.О. Стратегії і тактики респондента у сучасному німецькомовному та україномовному публі- цистичному інтерв’ю. Сучасні дослідження з іноземної філології : зб. наук. праць. Ужгород : ПП «Аутдор- Шарк», 2015. Вип. 13. С. 175–184.
17. Селіванова О.О. Лінгвістична енциклопедія. Полтава : Довкілля-К, 2010. 844 с.
18. Смеречинська О.В. Морфологічні засоби вираження завершеності дії в українській та німецькій мовах.
Молодий вчений. Херсон : Видавничий дім «Гельветика», 2017. № 8(48). С. 140–143.
19. Duden. Grammatik der deutschen Gegenwartssprache. Leipzig − Zürich − Wien : Dudenverlag, 1998. 699 s.
20. Jung W. Grammatik der deutschen Sprache. Санкт-Петербург : Лань, 1996. 517 c.
References:
1. Bezuhla L.R. Verbalizatsiia implitsytnykh smysliv u nimetskomovnomu dialohichnomu dyskursi: [monohr.] Kh.: Khark. nats. un-t im. V.N. Karazina, 2007. 332 s.
2. Biryulin L.A. Prezumpcii pobuzhdeniya i pragmatika imperativa.  Tipologiya i grammatika. M.: Nauka, 1990.  S. 162–173.
3. Bilous I.L. Vlasni nazvy u nimetskykh hazetno-publitsystychnykh zhanrakh: dys.	kand. filol. nauk: 10.02.04.
Chernivtsi, 2014. 254 s.
4. Bondarko A.V. Teoriya funkcional'noj grammatiki. L.: Nauka, 1990. 262 s.
5. Valgina N.S. Teoriya teksta. M.: Logos, 2003. 279 s.
6. Vorobiova O. P. Tekstovye kategorii i faktor adresata. K.: Vishcha shkola, 1993. 199 s.
7. Gulyga E.V. Grammatiko-leksicheskie polya v sovremennom nemeckom yazyke / E.V. Gulyga E.I. SHendel's. M.: Prosveshchenie. 1969. 184 s.
8. Drapaliuk H.S., Ilchyshyn N.M., Pyndyk N.I. Dilovyi nimetskomovnyi dyskurs: leksychnyi i perekladatskyi aspekty. Imidzh suchasnoho pedahoha: naukovo-praktychnyi osvitno-populiarnyi zhurnal. Poltava: TOV «ASMI», 2015. № 7. S. 47–49.
9. Zhluktenko Yu.V. Nimetsko-ukrainski movni paraleli. K.: «Lybid», 1977. 354 s.
10. Zahnitko A.P. Linhvistyka tekstu: teoriia i praktykum: [naukovo-navchalnyi posibnyk]. Donetsk: Don NU, 2006. 289 s.
11. Kiiko, Yu. Ye. Nimetsko-ukrainski paraleli v informatsiinykh zhanrakh: fraktalnyi pidkhid. Chernivtsi: Rodovid. 2016, 392 s.
12. Krekich J. Pobuditel'nye performativnye vyskazyvaniya. Seged, 1993. 241 s.
13. Lalaian N.S. Porivnialna hramatyka nimetskoi ta ukrainskoi mov / N.S. Lalaian, O.V. Podvoiska. Vinnytsia: Nova Knyha, 2013. 224 s.
14. Levickij V.V. Kvantitativnye metody v lingvistike. Chernovcy: Ruta, 2004. 189 s.
15. Romanov A. A. Kommunikativno-pragmaticheskie i semanticheskie svojstva nemeckih vyskazyvanij-pros'b: avtoref. dis. .. kand. filol. nauk: spec. 10.02.04 «Germanskie yazyki». Kalinin, 1982. 15 s.
16. Salamatina O.O. Stratehii i taktyky respondenta u suchasnomu nimetskomovnomu ta ukrainomovnomu publitsystychnomu interviu. Suchasni doslidzhennia z inozemnoi filolohii: zb. nauk. prats / Vidp. red. M.P. Fabian. Uzhhorod: PP «Autdor-Shark», 2015. Vyp. 13. S. 175–184.
17. Selivanova O.O. Linhvistychna entsyklopediia. Poltava: Dovkillia-K, 2010. 844 s.
18. Smerechynska O.V. Morfolohichni zasoby vyrazhennia zavershenosti dii v ukrainskii ta nimetskii movakh.
Molodyi vchenyi. Kherson: Vydavnychyi dim «Helvetyka», 2017. № 8(48). S. 140–143.
19. Duden. (1998). Grammatik der deutschen Gegenwartssprache. Leipzig − Zürich − Wien: Dudenverlag, 699 s.
20. Jung W. (1996). Grammatik der deutschen Sprache. SPb: Lan`, 517 s.




Dmytrenko Olena, Mukohorenko Mаksym
National University «Yuri Kondratyuk Poltava Polytechnic»
THE IMPERATIVE MOOD IN GERMAN
AS AN IMPORTANT COMPONENT OF TEXT PERCEPTION OF THE WORK
Summary. The paper deals with the research of formation and usage of the imperative mood category in Ukrainian and German. The special attention is paid to distinguishing the significant difference in formation of this grammatical category in the specified languages, which the specialist has to know to avoid difficulties when translating. The authors of the paper focus on the specificity of the modern German: except the two main forms of the imperative (singular and plural), there is a polite form used when addressing both one person and several persons. But in German the polite form coincides with the 3rd person of the plural, while in Ukrain- ian – with the 2nd person of the plural. The importance of the context for the transmission of characteristic features of the speech situation that provide the necessary motivation for the stimulating action is noted.  The authors describe the correlation with the future as the main temporal characteristic of the imperative forms. The connection of this temporal phenomenon with the modal meaning of the inducement, which ex- presses the action necessary, desirable, but not yet done, is traced. The context and speech situation also play a significant role. The researchers state that the imperative semantics and imperative situations type depend on the person to whom the speaker's will is addressed, and the main morphological indicator of the situation is the person and the number of the verb. Focusing on the content of the form of the 2nd person singular and plural, which are the essence of imperative mood, we would consider the first imperative situation, organized by the verb in the form of the 2nd person singular of imperative mood, as the very core of imperativeness. The authors have identified several shades of meaning of syntactically free forms of the imperative mood, including: sim- ple inducement, request, supplication, permission, reproach, admonition, order, joking or ironic inducement. It is noted that the main lexical means for inducement transmitting include: references, exclamations, parti- cles, iterations, causative verbs. The latter are divided into 3 groups: verbs, in the meaning of which the causa- tion method is indicated; defined by the inducement form; verbs, which are non-causative.
Keywords: imperative, context, morphological means, stylistic nuance, the imperative mood, functional style.
