«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-25 УДК 811.111’373.7



Терлецька Л.П.

Дрогобицький державний педагогічний університет імені Івана Франка
ВНУТРІШНІ ЗАКОНОМІРНОСТІ ТА ОСНОВНІ ОЗНАКИ ФРАЗЕОЛОГІЧНИХ ОДИНИЦЬ В АНГЛІЙСЬКІЙ МОВІ
Анотація. У статті проаналізовано та узагальнено внутрішні закономірності та основні ознаки фразео- логічних одиниць, як стійких та неподільних, зазвичай експресивно-забарвлених сполучень лексичних одиниць. Досліджено, що фразеологічні одиниці є номінальними за функцією і їх значення не залежить від значення окремих лексичних одиниць, що входять до їх складу. Визначено, що фразеологізми – це окрема, самостійна одиниця мови, здатна, як і інші мовні одиниці, виражати свою семантику, вступати  з іншими одиницями мови в смислові зв’язки, а отже мати граматичні категорії, виконувати в реченні відповідну синтаксичну функцію.
Ключові слова: фразеологізми, внутрішні закономірності, основні ознаки, самостійні одиниці.


       Постановка проблеми. Людський фактор, мовотворчий потенціал особистості стають важливим джерелом і чинником розвитку, де піз- нання складної багатофакторної системи функ- ціонування мови стає можливим у напрямку по- шуку рушійного імпульсу самореалізації. У мові виявляється ментальність народу, що зумовлює специфіку світовідчуття та світосприйняття осо- бистості. Проблема функціонування фразеології активізується зі швидким поширенням міжкуль- турних контактів, взаємозв’язку та взаємозалеж- ності мови та культури, особливостей мовленнє- вої поведінки індивіда. Відтак фразеологізми як мовний знак стають джерелом отримання фоно- вих знань, пов’язаних з історією, географією, і по-
бутом життя народу – носія мови.
   Лінгвістика ХХІ століття знаходиться на шляху синтезу нової концепції поглядів на сис- темність, середовище, мовні та позамовні явища, на процеси самоорганізації мовлення тощо. Зна- ння фразеології звичайно полегшує читання як публіцистичної, так і художньої літератури. Ро- зумне використання фразеологізмів робить мову

ідіоматичною, за допомогою фразеологічних зво- ротів, посилюється естетичний аспект мови. Фра- зеологічні одиниці використовуються для стилі- зації тексту; вони є експресивно забарвленими   і увиразнюють мовлення. Водночас фразеоло- гічна одиниця мови вступає у співвідношення    з іншими одиницями мови, і тут вона виступає як єдиний комплекс, набуваючи категоріального значення, якого надає їй провідний компонент. Відтак сучасну мову вже неможливо адекватно відобразити застарілою сіткою мовних категорій. На часі також дослідження сталих сполучень на основі з’ясування їх внутрішніх закономірнос- тей, основних ознак, переосмислень та конотацій у різних стилях мови.
   Аналіз останніх досліджень і публікацій. Розробкою питань теорії фразеології  займали- ся М. Алефіренко, К. Баранцев, В. Бурлакова, В. Виноградов, П. Єрченко, В. Жуков, І. Ко- вальська, М. Кочерган, Б. Ларін, О. Мелерович, В. Мокієнко, О. Потебня, Т. Семашко [1; 3; 4; 7; 8; 10; 11] та ін. Такі лінгвісти як А. Альохіна,   Н. Амосова, О. Кунін, О. Смирницький [9], дослід-


© Терлецька Л.П., 2020

жували фразеологію англійської мови. Серед західних мовознавців слід відзначити Ш. Баллі та Л. Сміта [12].
   Одні дослідники [7; 12; 13; 14] включають до складу фразеології стійкі поєднання, інші [2] – тільки певні групи. Так, деякі лінгвісти, зокрема академік В. Виноградов, не включають у розряд фразеологізмів прислів'я, приказки та крилаті слова, вважаючи, що вони за своєю семантикою та синтаксичною структурою відрізняються від фразеологічних одиниць. В. Виноградов ствер- джував, що прислів'я та приказки мають струк- туру пропозиції і не є семантичними еквівален- тами слів [4]. Таким чином перелічені вектори дослідження, безумовно, залишають ще зна- чний простір для подальших наукових пошуків у цій царині.
   Мета  дослідження  полягає  у   виявлен-  ні внутрішніх закономірностей і узагальненні основних ознак фразеологічних одиниць в ан- глійській мові.
   Об'єктом дослідження є фразеологічні одини- ці в англійській мові.
   Предметом дослідження є внутрішні законо- мірності фразеологічних одиниць в англійській мові та їх основні ознаки.
   Основні методи дослідження: описовий ме- тод, метод порівняльного аналізу, метод прямого аналізу та синтезу, метод суцільної вибірки, ме- тод абстрагування, індукція та дедукція.
   Виклад основного матеріалу. У сучасній лінгвістиці утвердився погляд на фразеологічну одиницю як на мовний знак із подвійною приро- дою, як мікротекст, в образному змісті якого зна- ходить відображення той або інший фрагмент культурно-національного світобачення народу [13]. Фразеологія як частина мови яскраво ви- являє самобутність мови, її специфічний коло- рит, лад народного мислення, зокрема образний. Мовна свідомість, індивідуальне мовомислення, що важко піддається поясненню, часто оперує фразеологізованими сполуками. Відтак фраземі- ка становить систему, тобто сукупність взаємозу- мовлених чи певним чином упорядкованих еле- ментів, що утворюють єдність [11].
   Невизначеність статусу фразеології пов’язана з відкритим питанням еквівалентності фразе- ологічної одиниці слову, невизначеності  само- го терміну, предмета даної науки, та деякими іншими. Особливо актуально у цьому контексті звучить проблема відображення позамовної дій- сності у фразеології, беручи до уваги внутріш-  ні закономірності, основні ознаки, культурну зумовленість змістового боку мовних одиниць, їхню історичну, соціальну, етнічну співвіднесе- ність з нормами певної національної культури.
   Більшість мовознавців дотримується ши- рокого   визначення   терміну   “фразеологія” (гр. phrasis “вираз, зворот”, logos “слово, вчен- ня”) це: 1) сукупність фразеологізмів певної мови; 2) розділ мовознавства, який вивчає фразе- ологічний склад мови [8; 11]. Більш вузьке тлу- мачення терміну зустрічаємо у О. Куніна: “фра- зеологія це наука про фразеологічні одиниці, тобто про стійкі сполучення слів з ускладненою семантикою, які не утворюються за структурно- семантичними моделями змінних сполучень, що їх утворюють” [9, с. 5].
   
Предметом вивчення фразеології в першу чергу є фразеологічна одиниця. Слід зазначити, що на сьогодні не існує єдиного визначення по- няття “фразеологічна одиниця” (ФО). Різні лінг- вісти вживають різноманітні терміни (фразеоло- гічна одиниця, фразеологізм, фразема, ідіома, фразеологічний зворот, стійке словосполучення та ін.) для позначення одного і того ж поняття. Як правило, поняття “фразеологічна одиниця” та “фразеологізм” ототожнюються. Деякі мовоз- навці справедливо вважають, що визначення фразеологічної одиниці таке ж складне, як і ви- значення слова [8].
   Термін “фразеологічна одиниця” був введе- ний В. Виноградовим і мав використовуватися для позначення тих сполук, які не утворюються в процесі мовлення, а відтворюються за тради- цією. Відтак відтворюваність, на думку вченого, є основною ознакою фразеологізму [4, c. 59–62]. ФО виконують функцію слова, хоча самі склада- ються з декількох слів і своєю структурою більш походять на словосполучення або речення. Але все ж таки відрізняються і від слів, і від слово- сполучень з реченнями. Як і будь-яке явище, ФО володіють певними ознаками, які допомагають розпізнати їх з-поміж інших мовленнєвих явищ. Більшість дослідників виділяють 3 основні озна- ки: відтворюваність, стійкість компонентного складу та роздільно-оформленість [4].
   В англо-американській лінгвістиці термін “фразеологізм” не вживається взагалі. Англій- ський фразеолог Л. Сміт використовує слово idiom, яке вживає в його вузькому значенні, а саме для визначення таких особливостей мови, які є мовленнєвими аномаліями, що порушують або правила граматики, або закони логіки [12].
   Так, М. Алефіренко надає перевагу  понят- тю ”фразема” [1]. В. Мокієнко під ФО розуміє “відносно	стійке,	відтворюване,	експресивне сполучення лексем, яке має цілісне значення” [10, с. 10]. Водночас О. Бабкін розглядав фразео- логічну одиницю як одиницю мови, якій властива цільність, що виникає у результаті послаблення лексичного значення у словах її компонентів [2]. Проте С. Гаврін вважав, що фразеологічна оди- ниця це відтворювана загальновживана мовна одиниця, цілісна за своїм значенням і складена з двох і більше повнозначних слів [6]. В. Жуков фразеологізмом називає “стійку, нарізно оформ- лену відтворювану одиницю мови, наділену ці- лісним (або рідше, частково цілісним) значенням і здатну сполучатися з іншими словами” [7, с. 6]. Відтак фразеологічні одиниці відзначаються рядом ознак, що дозволяють вважати їх самостій- ними одиницями мови, відмінними від  слова, словосполучення, речення, хоча мають з остан- німи немало спільного: будучи складним цілим, і ті й інші не конструюються щоразу в процесі мовлення, а відтворюються як готові значеннєві одиниці і (у своїй переважній більшості) відзна-
чаються стійкістю складу й структури.
   За М. Алефіренко такими ознаками є: 1) своє- рідне вираження на фразеологічному рівні за- гальномовних закономірностей, що зумовлюють- ся місцем фразем у системі мови та характером їх взаємодії з одиницями інших рівнів; 2) наявність у фразеологізмах ознак, спільних для всіх оди- ниць даного класу, які, виражаючи їх внутрішні

закономірності становлять специфіку фразеоло- гічної підсистеми мови; 3) відмінний від інших одиниць (у межах даного класу мовних елемен- тів) розвиток внутрішньої взаємодії фразеологіз- мів, внаслідок чого вони істотно відрізняються від інших класів мовних явищ; 4) специфічні вну- трішньо фразеологічні зв’язки і відношення, які, на відміну від інших мовних одиниць, визнача- ють семантичні і граматичні властивості фразео- логізмів; 5) своєрідні зовнішні фразеологічні від- ношення фраземних знаків, які служать виявом їх спеціального функціонально-комунікативного призначення; 6) інваріантні обмеження мовлен- нєвих трансформацій фразеологізмів, поза яки- ми видозмінена ФО взагалі неможлива, оскільки вона зумовлює їх дефразеологізацію [1, с. 86].
   На думку В. Юрченко, фразеологізм як само- стійна мовна одиниця характеризується відпо- відними диференційними ознаками, а саме:
– фразеологічне значення;
– компонентний склад;
– граматичні категорії [15, с. 80–88]. Визначення диференційних ознак ФО дозво-
ляє розглядати фразеологізми як окремі само- стійні одиниці мови, відмінні від слова, слово- сполучення і речення, а разом з тим і як такі, що мають з останніми багато спільного. Значення фразеологізму може співвідноситися із значен- ням слова, що виключає їх тотожність між собою. Крім того, слід мати на увазі, що “фразеологічне значення”, на відміну від лексичного, не усклад- нене словотворчим значенням, що і становить істотну особливість фразеологічної семантики [1, c. 83–86]. Так, наприклад, ФО, як і слова мо- жуть вступати у синонімічні відношення зі сло- вами і виконувати, як і слова, відповідні син- таксичні функції, наприклад: not to give a red cent – зовсім не цінувати [3].
   Отже, говорячи про спільні і відмінні риси фразеологічної  одиниці  і  слова,   неодноразо- во підкреслювалося, що фразеологізми мають спільність зі словосполученнями. Ця спільність у першу чергу виявляється в тому, що і фразео- логізм і словосполучення – роздільно оформле- ні одиниці. Зазначимо, що фразеологізми слід вивчати, не ізольовано, а в тісному зв’язку з ін- шими одиницями мови. Як і будь-який мовний рівень, фразеологізми також класифікуються за різними ознаками.
   У сучасному мовознавстві відомі кілька типів класифікації фразеологізмів за основними озна- ками та внутрішніми закономірностями. Так, на- приклад, за семантичною злитістю компонентів розрізняють:
а) фразеологічні зрощення; б) фразеологічні єдності;
   в) фразеологічні сполучення (класифікація В. Виноградова) [4].
   До них додаються ще фразеологічні вислови (за класифікацією М. Шанського) [14].
   Фразеологічні зрощення або ідіоми є абсолют- но неподільними, нерозкладними словосполу- ченнями, значення яких не залежить від їх лек- сичного складу. Вони мають повністю затемнене семантичне мотивування. У їх значенні немає ніякого, навіть потенційного, зв’язку із значен- ням їх компонентів, наприклад: the black dog is on one´s back – нудитися, blue bonnet – шотландець;

to ran away – накивати п'ятами; to kiss the hare's foot – спізнюватися [3; 16]. Семантична неподіль- ність виникає або підтримується у фразеологіч- них зрощеннях рядом фактів: наявністю у складі фразеологічних одиниць застарілих слів, незрозу- мілих для загалу, втратою у межах фразеологіч- ної одиниці живого синтаксичного зв’язку.
   Фразеологічна єдність – це семантично не- подільний фразеологізм, цілісне значення яко- го вмотивоване значенням компонентів, на- приклад: a shot in the blue – помилка, промах, baker's dozen – чортова дюжина; one's place in the sun – місце під сонцем; Pandora's box – скринь- ка Пандори [3; 16]. Мотивованість фразеологіч- них єдностей опосередкована. Більшість із них  є образними висловами, – причому образний стрижень, на якому вони виникають, може від- чуватися більш чи менш виразно. Семантична замкнутість фразеологічних єдностей може ство- рюватися також евфонічними чи формально- граматичними засобами – римою, алітераціями. Фразеологічні єдності можуть виникати і внаслі- док синтаксичної спеціалізації фрази, вживання її у певній граматичній формі.
   Третя група за класифікацією В. Виногра- дова  фразеологічні  сполучення,  що  докорін- но  відрізняється  від  фразеологічних  зрощень  і фразеологічних єдностей. Вони виникають як переносні на базі основного значення. Фразео- логічні сполучення – стійкі вислови, до складу яких входять слова з вільним і фразеологічно зв’язаним значенням. У них цілісне значення випливає з семантики окремих слів: to drink till all is blue – допитися до білої гарячки, the break of the day – світанок; prove a success – мати успіх; take one's easy – відпочивати [3; 16]. Поза трьо- ма групами фразеологізмів, віділених акаде- міком В. Виноградовим, залишилися народні прислів`я, приказки, примовки, крилаті висло- ви, термінологічні словосполучення [9, с. 13].
   Прислів’я – це виражений структурою речен- ня народний вислів повчального змісту, який формулює певну життєву закономірність або правило, що є широким узагальненням багатові- кових спостережень народу, його суспільного до- свіду. Наприклад: every cloud has а (або its) silver lining – нема худа без добра; don’t look a gift horse in the mouth – дарованому коневі в зуби не загля- дають; he laughs best who laughs last – добре смі- ється той, хто сміється останнім; old friends and old wine are best – старий друг – кращий двох но- вих; practice makes perfect – повторення – мати навчання [5].
   Приказка – народний вислів, близький до прислів’я, але позбавлений узагальнювального, повчального характеру, наприклад: that's another pair of shoes – це зовсім інша справа, great boast, small roast – багато шуму із-за нічого, he can't say “boo” to a goose – він і мухи не образить [5].
   Крилаті вислови – влучні вислови видатних людей: письменників, учених, державних і полі- тичних діячів: money often costs too much – часто гроші коштують занадто дорого [12].
   Зберігши класифікацію фразеологічних оди- ниць за В. Виноградовим, М. Шанський виділяв фразеологічні вирази, до яких належать стійкі  в своєму складі і вживанні фразеологічні зворо- ти, які не тільки є семантично подільними, але

й складаються цілком зі слів з вільним значен- ням [14]. Відтак фразеологічні вирази – це такі стійкі звороти мови, які семантично не діляться і складаються з слів із вільним значенням, але  в процесі мовлення відтворюються як сталі мовні одиниці. До них належать фразеологічні висло- ви комунікативного типу (речення).
   Висновки і пропозиції. Розглянувши вну- трішні закономірності та проаналізувавши осно- вні ознаки фразеологізмів у англійській мові, можемо стверджувати, що фразеологічна одини- ця – це стійке та неподільне, зазвичай експресив- но-забарвлене сполучення лексичних одиниць, що є номінальним за функцією, і значення якого не залежить від значення окремих лексичних


одиниць, що входять до його складу. ФО як окре- ма, самостійна одиниця мови, здатна, виражати свою семантику, вступати з іншими одиницями мови в смислові зв’язки, а отже мати граматичні категорії, виконувати в реченні відповідну син- таксичну функцію. Відтак серед багатьох ознак фразеологічних одиниць можна виділити найза- гальніші: семантична цілісність або семантична нерозкладність, метафоричність, нарізнооформ- леність, відтворюваність, наявність не менше двох повнозначних слів та ін. ФО використову- ються для стилізації тексту та увиразнення мов- лення. Фразеологізми володіють високим рівнем мотивації, їхнє значення легко зрозуміти і в той же час вони урізноманітнюють мову.

Список літератури:
1. Алефіренко М.Ф. Теоретичні питання фразеології. Харків : Видавництво при Харківському державному університеті видавничого об`єднання “Вища школа”, 1987. 136 с.
2. Бабкін А.М. Русская фразеология, ее развитие и лексикографическая разработка. Л., 1968. 262 с.
3. Баранцев К.T. Англо-український фразеологічний словник. Київ, 1969. 1052 с.
4. Виноградов В.В. Лексикология и лексикография. Москва, 1977. 254 с.
5. Владовская И.С. Сборник фразеологических словосочетаний и идиом разговорного английского язика. Москва, 1970. 123 с.
6. Гаврин С.Г. Фразеология современного русского языка (В аспекте теории отображения) : учебн. [пособие по спецкурсу для филологов]. Пермь, 1974. 269 с.
7. Жуков В.П., Жуков А.В. Русская фразеология : учебное пособие [для студентов филологических специальнос- тей университетов, аспирантов и преподавателей]. [Изд. 2-е, испр. и доп.]. Москва : Высшая школа, 2006. 408 с.
8. Ковальська І.В. Колористика як перекладознавча проблема (на матеріалі українських і англомовних худож- ніх текстів) : автореф. дис. … канд. філол. наук : 10.02.16. Київ : Київський національний університет імені Тараса Шевченка, 2001. 19 с.
9. Кунин А.В. Курс фразеологии современного английского языка : [учеб. для ин-тов и фак. иностр. яз.].     [2-е изд., перераб]. Москва : Высш. шк., Дубна : Изд. Центр “Феникс”, 1996. 381с.
10. Мокиенко В.М. Славянская фразеология : учебное пособие. Москва : Высшая школа, 1989. 287 с.
11. Семашко Т.Ф. Особливості семантики та функціонування слів-колоративів в українській фразеології : автореф. дис. … канд. філол. наук: 10.02.01. Київ, 2008. 27 с. URL: http://enpuir.npu.edu.ua:8080/ 123456789/501 (дата звернення: 15.03.2020).
12. Смит Л.П. Фразеология английского языка / Пер. с англ. А.Р. Игнатьева. Москва, 1959. 342 c.
13. Телия В.Н. О методологических основаниях лингвокультурологии // Международная конференция “Логика, методология, философия науки”. Москва : Обнинск, 1995. С. 118–137.
14. Шанский Н.М. Фразеология современного русского языка. [3-е испр. и доп. изд.]. Москва : Высш. Шк., 1985. 231 с.
15. Юрченко В.Д. Народження і життя фразеологізму. Київ : Рад. школа, 1988. 144 с.
16. Websters New Twentieth Century Dictionary of the English Language. Unabridged. New-York, 1993. 2308 c.
References:
1. Alefirenko, M.F. (1987). Teoretychni pytannia frazeolohii [Theoretical questions of phraseology]. Kharkiv: Vydavnytstvo pry Kharkivskomu derzhavnomu universyteti vydavnychoho ob`iednannia “Vyshcha shkola”. (in Ukrainian)
2. Babkin, A.M. (1968). Russkaja frazeologija, ee razvitie i leksikohraficheskaja razrabotka. [Russian phraseology, its development and lexicographic development]. Leningrad. (in Russian)
3. Barantsev, K.T. (1969). Anhlo-ukrainskyi frazeolohichnyi slovnyk [English-Ukrainian phraseological dictionary]. Kyiv. (in Ukrainian)
4. Vynohradov, V.V. (1977). Leksykologija i leksykografija [Lexicology and lexicography]. Moskow: Vysshaia shkola. (in Russian)
5. Vladovskaia, Y.S. (1970). Sbornik frazeologicheskih slovosochetanii i idiom razgovornoho angliiskogo jazyka [Collection of phraseological phrases and idiom of spoken English]. Moskow: Vysshaia shkola. (in Russian)
6. Havryn, S.H. (1974). Frazeologiia sovremennogo russkogo jazyka (V aspekte teorii otobrazheniia): uchebn. [posobie po spetskursu dlia filologov] [Phraseology of Modern Russian (In Aspect of Display Theory): Textbook [special course for philologists]. Perm. (in Russian)
7. Zhukov, V.P., & Zhukov, A.V. (2006). Russkaia frazeologiia: uchebnoe posobie [dlia studentov filologicheskih spetsialnostei universitetov, aspirantov y prepodavatelei]. [Izd. 2-e, ispr. i dop.]. [Russian phraseology: a textbook [for students of philological specialties of universities, graduate students and teachers]]. Moskow: Vysshaia shkola. (in Russian)
8. Kovalska, I.V. (2001). Kolorystyka yak perekladoznavcha problema (na materiali ukrainskykh i anhlomovnykh khudozhnikh tekstiv) [Coloristics as a Translation Problem (Based on Ukrainian and English Artistic Texts)]. (PhD Thesis). Kyiv: Taras Shevchenko National University of Kyiv. (in Ukrainian)
9. Kunyn, A.V. (1996). Kurs frazeologii sovremennogo angliiskogo jazyka: [ucheb. dlia in-tov i fak. inostr. jaz.] [Course in phraseology of modern English: [textbook. for in-s and facs. foreign lang.] [2-e izd., pererab]]. Moskow: Vysshaia shkola, Dybna: “Feniks”. (in Russian)
10. Mokyenko, V.M. (1989). Slavianskaia frazeologiia: uchebnoe posobie [Slavic phraseology: Textbook]. Moskow: Vysshaia shkola. (in Russian)
11. Semashko, T.F. (2008). Osoblyvosti semantyky ta funktsionuvannia slivkoloratyviv v ukrainskii frazeolohii [Peculiarities of semantics and functioning of colour words in Ukrainian phraseology]. (PhD Thesis). Kyiv: Taras

Shevchenko National University of Kyiv. Available at: http://enpuir.npu.edu.ua:8080/123456789/501 (accessed 15 March 2020). (in Ukrainian)
12. Smyt, L.P. (1959). Frazeologiia angliiskogo jazyka / Per. s angl. A.R. Ignatieva [Phraseology of English / Trans. from English. A.R. Ignatiev]. Moskow: Vysshaia shkola. (in Russian)
13. Teliia, V.N. (1995). O metodologicheskih osnovaniiah lingvokulturologii // Mezhdunarodnaia konferentsiia “Logika, metodologiia, filosofiia nauki” [About methodological bases of linguocultural studies // International conference “Logic, methodology, philosophy of science”]. Moskow: Obninsk, pp. 118–137. (in Russian)
14. Shanskii, N.M. (1985). Frazeologiia sovremennogo russkogo jazyka [3-e ispr. i dop. izd.] [Phraseology of Contemporary Russian [3rd ed. and ext. ed.]]. Moskow: Vysshaia shkola. (in Russian)
15. Yurchenko, V.D. (1988). Narodzhennia i zhyttia frazeolohizmu [The Birth and  Life  of  Phraseology]. Kyiv:  Rad. shkola. (in Ukrainian)
16. Websters New Twentieth Century Dictionary of the English Language. Unabridged. New-York, 1993. 2308 p.





Terletska Lesia
Drohobych Ivan Franko State Pedagogical University
INTERNAL PATTERNS AND BASIC FEATURES
OF PHRASEOLOGICAL UNITS IN THE ENGLISH LANGUAGE
Summary. The relevance of research is caused by necessity of analysis of phraseological units, its internal patterns and basic features reflecting the national psychology of the English people, especially the inner world of the speaker. Learning the language, a person studies a verbal form of speech activity, speech etiquette, re- produces his own experience, feelings, actions, attaches to the national mentality. Phraseology as a part of the language vividly discovers the identity of speech, its peculiar colouring, the system of people's thinking and creative thinking in particular. The roots of Phraseology reach the live broadcasting, therefore, phraseological unit is a national entity, the national spirit of the language. Phraseology is the linguistic richness, which re- flects the ethnic and cultural face of the nation. Phraseology as a science appeared only at the beginning of the 20th century. Nowadays the problems about the status of Phraseology, who is the founder of this discipline and plenty of problems connected with theory of this science have not been solved yet. The vagueness of the term “phraseological unit” and the subject matter of phraseology belong to unsettled questions. Different linguists use various terms (phraseological unit, phraseme, idiom, set expression, stable combination of words) for desig- nation of the same concept. Phraseological units appear in speech and represent those phenomena and objects which surround people directly. It makes speech more colourful, rich and emotionally coloured. Therefore phraseological unit is a separate, independent unit of language that can, like other linguistic units express its semantics, join with other units of language in semantic context, and can have a grammatical category, per- form the corresponding syntactic function in a sentence. Among many features of phraseological units we can allocate the most common: semantic integrity or semantic indivisibility of phraseological units, metaphoric, reproducibility, the presence of at least two meaningful words.
Keywords: phraseological units, internal patterns, basic features, independent units.
