«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-31 УДК 821.162.1.09(092):81'373.21



Яворська О.М.

Дрогобицький державний педагогічний університет імені Івана Франка
ТОПОС ДРОГОБИЧА ЗЛАМУ ХІХ–ХХ СТ. У ПРОСТОРОВІЙ ЛОКАЛІЗАЦІЇ МІСТА СТАНІСЛАВА МЮЛЛЕРА
Анотація. У статті зроблено спробу аналізу топосу Дрогобича зламу ХІХ–ХХ ст. у просторовій локалізації міста Станіслава Мюллера через окремі його локуси і визначення його ролі у польській літературі про місто. Виявлено, що у романі Мюллера топос Дрогобича реалізується як місто у просторі та як простір самого міста. Його розташування вказує на його провінційність. Рокомиш лежить у сусідстві іншого міста, Заслав’я, у підгір’ї Карпат і має залізничне сполучення зі Львовом. З горбистої місцевості міських око- лиць відкривається простір прилеглих до міста територій. З’ясовано, що внутрішній вимір горизонтально- го міського топосу представлений автором цілісно у такій просторовій локалізації: околиця (залізничний вокзал) – передмістя (гостинець) – центр міста (ринок) – міська вулиця (акацієва алея) – розімкнута заміська вулиця (вулиця без назви). Вертикально топос міста представлено у просторі семантичних опо- зицій верх (уявне місто) – низ (місто Рокомиш). Доведено, що літературне місто Станіслава Мюллера є прикладом власне антиурбаністичного міського топосу, який культивувався представниками літератури Молодої Польщі. В романі «Генрик Фліс» автор порушує проблему деструктивної ролі провінційного міста на екзистенційні принципи людського буття. Під впливом естетики натуралізму Мюллер малює гнітючу картину міського життя через детальний опис основних, знакових для міста, елементів забудови, соці- альної і транспортної інфраструктури, елементів міського ландшафту. Так само детально і пристрасно зображено на тлі міста приватне й суспільне життя його мешканців.
Ключові слова: роман з ключем, натуралізм, топос міста, локус, просторова організація міста.



       Постановка проблеми. Станіслав Мюл- лер – це маловідомих сьогодні польський письменник, життя  і  творчість якого пов’язані з Дрогобичем. Його можна назвати автором од- ного роману, і цей роман саме про Дрогобич. Це місто не було для автора рідним, як, скажімо, для Бруно Шульца чи Анджея Хцюка. Сюди Мюллер прибув у 1903 році як корінний львів’янин і мо- лодий адвокат, випускник правничого факуль- тету у Львові. Вже через три роки паралельно з адвокатською практикою у Дрогобичі працю- вав у Львові в Намісництві та Крайовому Суді, пізніше переїхав до Варшави, де був урядником

у нафтовій компанії, а завершив  свою кар’єру   й життя у Кракові, де був директором банку. Од- нак, як стверджують польські літературознавці, Дрогобич став не лише відправною точкою його успішної кар’єри, а  ще  й  прототипом  «одного  з найкраще представлених міст в традиціях лі- тератури «Молодої Польщі» [4, с. 286]. Йдеться про перше видання роману «Генрик Фліс», яке з’явилося у Львові в 1908 році.
   Роман С.А. Мюллера «Генрик Фліс» – це єди- ний опублікований, проте маловідомий твір цього автора. Сюжет твору розвивається у провінцій- ному галицькому місті Рокомиш із населенням


© Яворська О.М., 2020

шістдесят тисяч осіб, до якого на роботу прибуває молодий адвокат Генрик Фліс. Події й атмосфе- ра представленого міста, алюзії до конкретних осіб і точні описи окремих міських локусів дають підстави розглядати роман «Генрик Фліс» як так званий «роман із ключем». Тодішня літературна критика одразу ствердила, що прототипом літера- турного Рокомиша Мюллера став Дрогобич в епо- ху індустріалізації дрогобицько-бориславського нафтового басейну на зламі ХІХ–ХХ століть, яка була спричинена промисловою революцією.
   Аналіз останніх досліджень і публікацій. Роман «Генрик Фліс» одразу став предметом до- сліджень польських літературознавців. Зокрема Т. Домбровського [5] та М. Пухальської [4], які аналізували його в контексті естетики й літера- турних традицій Молодої Польщі й дали високу оцінку твору. В українському літературознавстві до аналізу роману С.Мюллера звертався І. На- битович, співставляючи сюжети й проблематику
«дрогобицьких» романів «Генрих Фліс» Станісла- ва Мюллера і «Перехресні стежки» Івана Франка [1]. Брак українського перекладу роману й укра- їнськомовних розвідок про літературне місто Мюллера спричинилися до того, що воно майже невідоме українському читачеві.
   Метою статті є спроба аналізу топосу Дрого- бича зламу ХІХ–ХХ ст. у просторовій локалізації міста Станіслава Мюллера через окремі його ло- куси і визначення його ролі у польській літера- турі про місто.
   Літературне місто Станіслава Мюллера є при- кладом власне антиурбаністичного міського то- посу, який культивувався представниками літе- ратури Молодої Польщі. В романі «Генрик Фліс» автор порушує проблему деструктивної ролі провінційного міста на екзистенційні принципи людського буття. Під впливом естетики натура- лізму Мюллер малює гнітючу картину міського життя через детальний опис основних, знакових для міста елементів забудови, соціальної і тран- спортної інфраструктури, елементів міського ландшафту. Так само детально і пристрасно зо- бражено на тлі міста приватне й суспільне жит- тя його мешканців. «Роман Мюллера дає відвер- тий, місцями захоплюючий образ Дрогобича як столиці галицької нафти. Він показаний у своїй автентичній урбаністичній субстанції» [4, с. 286]. У романі Мюллера топос Дрогобича реалізу- ється як місто у просторі та як простір самого міс- та. Його розташування вказує на його провінцій- ність. Рокомиш лежить у сусідстві іншого міста, Заслав’я, у підгір’ї Карпат і має залізничне спо- лучення зі Львовом. З горбистої місцевості місь- ких околиць відкривається простір прилеглих до
міста територій.
   Внутрішній вимір горизонтального міського топосу представлений автором цілісно у такій просторовій локалізації: околиця (залізничний вокзал) – передмістя (гостинець) – центр міста (ринок) – міська вулиця (акацієва алея) – розі- мкнута заміська вулиця (вулиця без назви). Вер- тикально топос міста представлено у просторі семантичних опозицій верх (уявне місто) – низ (місто Рокомиш).
   «Дрогобич – ніякий не Рокомиш, що тут при- ховувати!» [5, с. 48]. Такою емоційно відвертою була реакція одного з перших критиків твору.
   
Невід’ємним локусом літературного Дрогоби- ча-Рокомиша є залізничний вокзал. Це той пер- ший знаковий об’єкт, який мав би засвідчувати, що приїжджий прибув саме до міста. Однак тут він розташований далеко на околиці, відділений довгим брудним гостинцем і ніби ізольований від решти міста. Місто якби навмисне випхало його подалі, щоб ніхто й ніщо не порушувало його ста- більного ладу. Це враження неприналежності залізничного терену до міського простору під- силює відсутність поблизу хоч би якоїсь міської кам’яниці чи вулички.
Дістатися з вокзалу до міста можна лише
«дриндою», двоколісною бричкою, яка «волочить- ся скриплячи, стукаючи об каміння, немилосерд- но трясучи по вибитому гостинці, видушуючи з-під коліс справжні фонтани густого, липкого болота кольору шоколаду. (...) А дринда й далі волочилася, минаючи низькі, вимоклі в болоті  й на дощі передміські халупи, неохайні, з ма- лими кривими шибками, вгрузлими в замоклі призьби, прокурені смердючим запахом застоя- ного диму, тухлістю і вогкістю. По сплюндрова- них городніх грядках, по гидких купах сміття, по гноївках, переповнених дощівкою, що виливала- ся з берегів під позападалі в землю пороги, лі- ниво снували пересичені ворони та круки – тут і далі переклад автора статті» [6, с. 7–10].
   Гостинець у місті Мюллера призначений для колісного транспорту, запряженого конем, який слугував мешканцям лише тоді, коли треба було приїхати або виїхати з міста. Принаймні у творі, крім цього, більше не згадується жодний тран- спортний засіб.
   Цій бричці у творі відведена одна дуже важли- ва карикатурна роль: адвокат Фліс, бачить гости- нець з «висоти» її сидіння та з перспективи руху. Такий спосіб презентації міського простору апе- лює до стилю, характерного для імпресіоністів, які вважали, що перспективу міського простору не можна ототожнити зі сталим місцем і повноцін- но передати з місця. У традиціях представників літератури Молодої Польщі, які трактували місто як огидний і небезпечний для людства простір іс- нування, гостинець Мюллера має натуралістичні риси з акцентом на неприємних звуках, всюдису- щому болоті, вибоїнах, гидких формах і запахах.
   У поясненнях і коментарях до тексту твору  М. Пухальська часто апелює до конкретних дрого- бицьких топонімів, уточнює, де на карті реального Дрогобича знаходяться його рокомиські об’єкти, дає авторський коментар того, про що розповідає герой-оповідач Мюллерового роману Фліс: «Боло- то Рокомиша (Дрогобича) і Заслав’я (Борислава) було наслідком геологічних умов місцевості, ба- гатої на сірчані й соляні родовища, а передовсім на нафту й віск (використовувалися у промисло- вості, а з часом з лікувальній справі). Швидкий розвиток промисловості на цих теренах (званих східнокарпатським галицьким басейном) зумо- вив активну комунікацію на ще не забрукованих, примітивних дорогах» [4, с. 251].
   Подібний опис Дрогобича міжвоєнного періо- ду задокументовано в нотатках «Подорожі Поль- щею» Альфреда Дьобліна, німця з єврейським корінням, який у 1924 році відвідав місто з ме- тою вивчення єврейського питання: «Шлагба- ум, дорога повертає, і ось – пряма, якби стрілив,

вузька вулиця, по грязюці якої крутяться в оби- два боки брички. Їдуть швидко: зліва і справа люди ходять по дошках, покладених високо на дерев’яних балках. Піднизом пливуть нечисто- ти, болото. Грязюка спливає з вище покладених поперечок. На цій воді колись був шар нафти;   її збирали бідняки. Зграї людей у центрі місце- вості, посилений рух возів» [2, с. 206–207].
   Дослідники урбаністичного хронотопу наго- лошують, що одним з основних елементів місь- кого простору є вулиця, яка обов’язково забудо- вана по обидві сторони і має свої розпізнавальні знаки як, наприклад, фасади будинків, балкони, ліхтарі, квітники чи парки та своє місце у сис- темі вулиць [3]. Однак гостинець у Рокомишлі Мюллера провадить до міста, яке мало чим від- різняється від передмістя. Міська вулиця про- тиставляється йому лише тим, що по ній пере- міщуються виключно пішки: «Дринда минула кілька нових кам’яниць, з яких через відчинені навстіж вікна доносився вологий, нудний задух невисохлих мурів, очевидно вже заселених, хоч ще не розібраних з риштовань і не завершених (...). Фліс зіскочив на землю, яка, здавалося, роз- ступилася під його вагою, бризкаючи каскадом важких, липких шмарклів болота» [6, с. 12]. Це, власне, вже є міська вулиця.
   «Рокомиський ринок утворював величезний квадрат, видутий посередині в купу, що опадала вибоїстим бруком до бічних тротуарів, через що вони мокли в закислім, липкім болоті. Квадрат замикали з усіх сторін нерівні ряди двоповерхо- вих кам’яниць і напіврозвалених, розтелепаних хаток, що кричали картатістю тинків, привалених високими дахами, критими зчорнілим і прогни- лим гонтом або ржавою бляхою. (…) З бідних єв- рейських крамниць, перед якими стирчали бридкі столики, завалені виставленим на продаж това- ром, бухав густий дурман тухлості, вологи, оселед- цю, зливілого масла і нафти. Той запах, змішаний з гострими випарами кінської сечі, вимішений копитами з вуличним болотом в одне ядуче баг- но, завалював повітря нідотною, важкою атмос- ферою, яка аж запирала дух. Посередині, на па- горбі ринку ввалилася незграбна, боката ратуша, трав’янисто-зелена, коротка та горбата, що вистрі- лювала в одному розі тонкою вежею, яка розпада- лася від недбалості і підтримувалася дерев’яним примітивним риштованням» [6, с. 22–23].
   Ринок Рокомиша в Мюллера також представ- лений натуралістично, в дусі естетики бридоти. У романі він постає не центром міської культу- ри, а всього лиш центральною точною фізичного простору міста. На відміну від бачених Флісом ринків європейських міст, які втілювали найкра- щі естетичні, культурні й суспільні цінності, на- дихали на творчість, спонукали до саморозвитку, центральна рокомиська площа пригнічує своєю атмосферою, постає як розплідник бруду і несма- ку, викликає у героя-оповідача почуття безнадії, віщує матеріальну бідність та деградацію його особистості. Ринок у творі не призначений для культурних людей, їх прогулянок чи побачень    і не виступає місцем жодної культурної події. На- томість це місце ґешефтів, постійних конфліктів, ошуканства, лайки. Саме тут відбувається спо- чатку заворушення, а згодом страйк ріпників, тут відбувається їх арешт і покарання.
   
Для порівняння Мюллерового опису літера- турного міста знову наведемо цитату зі записів Дьобліна про Дрогобич: «Квадратна простора торгова площа. Буди й столи, коні, вози, ряди бричок. І все потопає в болоті і смітті, в соломі, багнюці, гної. Ціла шеренга столів представляє в тім гної балі кольорового сукна (...) Євреї, одні євреї з німецькими прізвищами. Страшно вигля- дає посеред тої площі чотирикутна висока вежа з годинником. Вежа стоїть самотньо, нема біля неї жодного костелу, жодного будинку. То нога, від якої відірвали тулуб (…) А нижче від ринку зі сміттям і страшною вежею починаються вулич- ки. Робиться страшно. Хто не бачив тих вулиць  і “будинків”, той не знає, що таке бідність. То не будинки, то рештки будинків, буди, шопи, хала- буди. Вікна закладені дошками, вікна без шиб. Будинки без даху – бараки-розвалюхи, тісно зби- ті один біля другого; деякі мають пивниці, навіть муровані, але подібні до печер. Кожна халупа переповнена» [2, с. 203–204].
   Ринкові в романі Мюллера відведена роль лише географічного та історичного центру міс- та. Натомість функцію культурного й естетично- го центу Рокомиша виконує «довга, рівна алея, що губилася вдалині. На відміну від середмістя, вона віддавала міщанським, усталеним добро- бутом, без турботливим затишком заможного за- кутка», де «з-за старанно підстрижених акацій, які бігли рівними рядами шпалер (…) одна за другою бігли вілли, замочки і плацики, які сяяли чистотою і вражаючою свіжістю, як іграшки, що- йно вийняті з коробок, перенасичені нав’язливою віденською бароковістю терас, ганків, вежечок, арок і глореток» [6, с. 25–26].
   Це була єдина вулиця міста, трохи подібна  до бульварів великих європейських міст. Під  час першої прогулянки цією вулицею молодому адвокатові на мить здається, що він перебуває   у сонячній Флоренції. У погожі дні тут прохо- джалися поважні городяни, а вечорами у віталь- них жестах «поблискували циліндри», «шелестів шовк», «тягнувся шлейф парфумів», велися «об- тяжені задумою» розмови або невинні бесіди про
«щось легке, безтурботне».
   «Тут було низьке, як склепіння каплички, мо- лочне небо, вирізьблене з литого опалу, і сонце на ньому велетенське, разюче,  біле, як кований з цинку  циферблат  у  сріблястому  обрамленні. І була вулиця, довга, повітряна й чиста, розплав- лена в блиску, погідна, як спогад з дитинства» [6, с. 26]. Цей опис відкривається з вертикальної перспективи вгорі і закінчується внизу, проте все ще у повітрі, відразу над головою героя-оповідача. В уяві героя-оповідача «Генрика Фліса» існує інше, його приватне місто, яке радше нагадує сцену й декорації дитячого театру. Він сам ви- ступає тут і сценаристом, і режисером, і декора- тором, і виконавцем головної ролі, можна сказа- ти, віссю уявного всесвіту. У цьому приватному місті-театрі немає місця ані брудним будинкам і вулицям, ані звичайним людям: «А будинки, ві- лли і палаци стояли в тій зливі осіннього блиску (...) тихі й урочисті… Але ось вітер посилюється, золотий пил  вихором  здіймається  з вулиці (...) і над усією вулицею розквітає яскрава, барвис- та веселка. Небо зникає, розпливається під тою веселковою заслоною, і будинки, дерева, люди

перетворюються в нереальний, вимріяний каз- ковий світ, у якому небо виткане зі сріблистого газу (...), а люди, легкі, мов туман, безтілесні, як духи, хапають на льоту коротку мить захоплен- ня, як ластівки дрібну поживу [6, с. 27]». У цьому фрагменті місто представлене динамічно, з висо- ти лету уяви оповідача, яка дозволяє йому під- нятися понад реальним містом і реальним часом, співвіднести його з уявленнями про всесвіт у ди- тинстві. Повітряне місто-театр і реальне місто   у Мюллера чітко протиставляються на осі «верх – низ» і ніколи не перетинаються.
   Як засвідчує наведений приклад, уява героя- оповідача лише в останню чергу допускає появу в його місті «людей», та й то примарних, «легких, мов туман», «безтілесних», які не ходять по зем- лі, а літають, «мов ластівки». Натомість звичай- не, земне місто Мюллера розташоване «внизу»   і заповнене «натовпом»: «А під тою королівською ошатністю висячих садів роївся натовп. Пере- ливався ліниво, як повноводна ріка, розколи- саний, плинний, змінний, гомінкий. Місцями витягувався, як змія (...), знову зменшувався, набирався в переповнені, тісні крамниці, що за- микали недоступним валом усю ширину вулиці» [6, с. 27]. Цей опис залюдненої вулиці, представ- лений з просторової позиції «верх» передає страх перед велелюдним натовпом, як перед неприбор- каною стихією, а негативне окреслення «натовп» свідчить про виразну нехіть до нього.
   Ще одним важливим елементом міського про- стору стає костел, який споруджений оподаль від ринку й за яким починається парадна вулиця міста. У місті Фліса йому відведено роль фортеці, яка відмежовує його вимріяний світ від реально- го: «А світло лилося широким коридором вулиці, як летка пара, аж ген, де її виліт замикали спи- часті силуети костелу-замчиська, і там врешті збиралося на його дахах, флангах і вежечках, і, як розтоплена мідь, важко просочувало холод ві- тражних присмерків» [6, с. 26].
   Натомість міський парк, що прилягає до ака- цієвої алеї , ніби ізольовано від вулиці. Він у Ро- комиші занедбаний, брудний, у болоті. Це місце, яке одні містяни минають пришвидшивши крок, а інші збираються у своїх справах.
   
На відміну від замкнутої в горизонтальному просторі центральної вулиці, заміська вулиця по- стає у творі як відкритий простір і справляє вра- ження такої, що раптово обривається на пагорбі. Звідти перед героєм-оповідачем відкривається не- звична для міста панорама: на тлі віддалених гір з буйної рослинності то тут, то там стирчать шпилі нафтових вишок і несподівано виринає дерев’яна церковця. Спостерігаючи підкарпатський крає- вид, Фліс розуміє, що йому вже не вдасться уник- нути засилля промисловості й міста.
   Висновки і пропозиції. Підсумовуючи наші спостереження над топосом міста в романі Станіс- лава Мюллера «Генрик Фліс», можемо стверджу- вати, що це є приклад антиурбаністичного місь- кого топосу. Під впливом естетики натуралізму автор створив непривабливу картину міського життя через детальний опис основних, знакових для міста елементів забудови, соціальної і тран- спортної	інфраструктури,	елементів	міського ландшафту. Так само детально і пристрасно зо- бражено на тлі міста приватне й суспільне життя його мешканців. На прикладі героїв роману автор виявляє не тільки соціальний зріз цього міста, а й дає уявлення про його культурний та психоло- гічний стан. Натуралістична манера зображення міста через його локуси передає неготовність до викликів, спричинених розвитком промисловості, виявляє складні стосунки між людьми, які змуше- ні жити/виживати на спільній місцевості. Для ав- тора Дрогобич того часу – це передовсім постійні судові процеси, конфлікти, ошуканство, насиль- ство, разюча  бідність  і неосвіченість населення і лише поодинокі випадки  солі-дарності, та й ті з фальшивою метою. Саме на цьому тлі відбува- ється з одного боку боротьба молодої особистості за виживання, а з іншого – внутрішня боротьба поміж амбіціями інтелігента та сірою буденністю. Літературне місто Роман Станіслава Мюллера
«Генрик Фліс» Станіслава Мюллера – це перший у польській художній літературі погляд на Дро- гобич молодого інтелігента, який співвідноситься з конкретним містом, реальним часом і простором, з його мешканцями і їх щоденними проблемами. Це роман, у якому сучасний читач віднайде ключ до розуміння Дрогобича минулої епохи.

Список літератури:
1. Набитович І. “Дрогобицькі” романи: “Перехресні стежки” Івана Франка і “Генрик Фліс” Станіслава Антонія Мюллєра”. Франкознавчі студії. Дрогобич : Коло, 2004. Вип. 3. С. 74–91.
2. А. Dőblin. Podróże po Polsce. Warszawa, 2000. S. 206–207.
3. B. Białowiecki, M.S. Szczepański. Miasto i przestrzeń w perspektywie socjologicznej. Warszawa, 2006. S. 395–404.
4. M. Puchalska, Rokomysz – świat. Stanisław Antoni Muller, [w:] Obraz literatury polskiej XIX i XX wieku. Literatura okresu Młodej Polski, seria V, t. III. Kraków, 1973.
5. T. Dąbrowski “Wizerunki”, “Krytyka”, 1908, t. 2, s. 47–50.
6. S.A. Muller, Henryk Flis. Kraków, 1976.
References:
1. Nabitovich, I. (2004). “Drogobicki” romani: “Perehresni stezhki” Ivana Franka i “Genrik Flis” Stanislava Antoniya Myullyera” [“Drohobych” novels: “Cross-path” by Ivan Franko and “Henryk Flis” by Stanisław Antoni Müller]. Frankoznavchi studiyi. Drogobich: Kolo. Vip. 3. S. 74–91.
2. Doblin, A. (2000). Podrozhe po Polsce [Travels around Poland]. Warshawa, s. 206–207.
3. B. Biyalowiyecki, M.S. Szczepanski (2006). Miyasto i pshestshen w perspektywiye socyologichney [Сity and space in a sociological perspective]. Warshawa, s. 395–404.
4. M. Pukhalska (1973). Rokomysh – swiyat [Rokomysh – the world]. Stanislaw Antoni Muller, [w:] Obraz literatury polskiey XIX i XX wieku. Literatura okresu Mlodey Polski, [Image of Polish literature of XIX and XX centuries. Literature of the Young Poland period] seria V, t. III, Krakow.
5. T. Dombrowski (1908). “Wizerunki”, “Krytyka” [“Images”, “Сriticism”]. 1908, t. 2, pp. 47–50.
6. S.A. Muller (1976). Henryk Flis [Henryk Flis]. Krakow.




Yavorska Oksana
Drohobych Ivan Franko State Pedagogical University
TOPOS OF DROHOBYCH ON THE VERGE OF XIX–XX CENTURIES IN SPATIAL LOCALIZATION OF TOWN OF STANISŁAW MÜLLER
Summary. The article attempts to analyze the Drohobych topos on the verge of the 19th–20th centuries in the spatial localization of the town of Stanisław Müller through its individual loci and the defining its role in Polish literature on the town. It has been revealed that in a novel by Müller the Drohobych topos is realized as a town in space and as a space of the town itself. Its location indicates its provinciality. Rokomysh lies in the neighborhood of another town, Ziaslaw, in the Carpathian foothills, and has a railway communication with Lviv. From the hilly terrain of the outskirts of town opens up the area adjacent to the town territories. It has been found out that the inner dimension of the horizontal urban topos is presented by the author holistically in the following spatial localization: neighborhood (railway station) – suburb (road) – town center (market) – town street (acacia avenue) – open country street (untitled street). Vertically, the town's topos is represented in the space of semantic oppositions the top (fancied town) – the bottom (town of Rokomysh). It has been proved that the literary town of Stanisław Müller is strictly an example of an anti-urban topos, cultivated by the representatives of Young Poland literature, who interpreted the town as a disgusting and dangerous for man- kind space of existence. In the novel “Henryk Flis”, the author raises the problem of the destructive role of the provincial town on the existential principles of human existence. Under the influence of the aesthetics of natu- ralism, Müller paints a depressing picture of urban life through a detailed description of the basic, significant for the town elements of development, social and transport infrastructure, elements of the urban landscape. The private and public life of its inhabitants is depicted in detail and passionately against the background of the town. On the example of the characters of the novel, the author not only reveals the social face of this town, but also gives an idea on its cultural and mental state. The naturalistic style to portray the town through its loci conveys an unpreparedness to the challenges caused by the development of the industry, reveals intricated relationships between people who are forced to live / survive in the common terrain.
Keywords: “roman à clef”, naturalism, town topos, locus, spatial organization of the town.
