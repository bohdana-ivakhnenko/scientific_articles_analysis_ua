«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-27 УДК 809.1



Чобанюк М.М.

Дрогобицький державний педагогічний університет імені Івана Франка
ЮРІЙ ЛУЦЬКИЙ: ПОГЛЯД СУЧАСНОГО УКРАЇНСЬКОГО ЛІТЕРАТУРОЗНАВСТВА
Анотація. У статті досліджено та проаналізовано творчий доробок відомого закордонного українознавця Юрія Луцького. У статті простежено, на які літературознавчі методології спирався у своїх розвідках Юрій Луцький, чи є ці методології продуктивними для дослідження української літератури, яке місце займає наукова спадщина Луцького в сучасному українському літературознавстві. Особливо акцентовано увагу, що в його руках літературознавчі дослідження не залишаються виключно біля текстів, а часто переходять у царину біографії й історії. Більше того доведено: основним об`єктом пізнання для Луцького часто є не природа та цінність літературних творів, а історичні процеси, виявами яких вони (твори) є. Доведено, що Луцький деколи цілком доречно застосовує нетрадиційні теоретичні методологічні моделі, якщо вони до- помагають пізнати об`єкт дослідження.
Ключові слова: Юрій Луцький, методологія, українське літературознавство, теорія, літературознавчий дискурс.

       Постановка проблеми. У сучасному укра- їнському літературознавстві починається справжнє осмислення зарубіжної україністики. Освоєння досвіду зарубіжної україністики для нас важливе у багатьох аспектах: і тим, що зару- біжні вчені могли користуватися недоступними для материкових українців архівами та заборо- неною в Україні інформацією і, новими західни- ми теоріями та методологіями літературознав- чих інтерпретацій, що, своєю чергою, теж було забороненим у радянській науці про літерату- ру. Юрій Луцький посідає особливе місце серед україністів, для яких теоретичні аспекти дослід-
ження літератури були чи не найвагомішими.
   Аналіз останніх досліджень і публікацій. Упродовж останніх десяти років тексти та літе- ратурознавчі розвідки американських та захід- ноєвропейських дослідників української літера- тури доходили до нас двома шляхами. З одного боку, українська діаспора передавала на Украї- ну різними способами опубліковані за її межами

книжки, а з другого боку, наше суспільство на- решті спромоглося на перевидання цілого ряду видатних праць закордонних українознавців:
«Історія української літератури» Д. Чижевсько- го, статей та монографій І. Фізера, Ю. Луцько- го, Г. Грабовича, вибраних розвідок Л. Плюща, М. Павлишина, О. Ільницького, М. Шкандрія.
   Мета статті. У нашій розвідці ми постарає- мось простежити, на які літе-ратурознавчі ме- тодології спирався у своїх працях Луцький, чи    є ці методології продуктивними для дослідження української літератури, яке місце займає науко- ва спадщина Луцького в сучасному українсько- му літературознавстві.
   Виклад  основного  матеріалу.   Відомос- ті про Юрія Луцького подають різні українські довідкові видання. Коротко написано про нього в «Енциклопедії Українознавства»: «…літерату- рознавець, родом з Галичини, тепер у Канаді» [1, с. 1388]; дещо ширше – в «Українській Літе- ратурній Енциклопедії»: «автор англомовних


© Чобанюк М.М., 2020

праць з української літератури, перекладач», котрий «1937 еміґрував до Німеччини, пізніше до Англії, США, Канади» [6, с. 242]. Проте саме така неповна інформація вимагає певних додат- кових роз`яснень. Скажімо, гасло в УЛЕ написа- не за тією загальною схемою, що прикладалася до всіх діячів літератури й науки в діаспорі: щоб опинитися в тій-таки діаспорі, треба було свого часу еміґрувати з рідного краю. Але у випадку   з Ю. Луцьким маємо досить специфічну ситуа- цію: справа полягає в тому, що він ніколи не був еміґрантом; він, напевно, один з небагатьох, «не обтяжених в минулому проблемами скиталь- ства» [5, с. 120].
   Професор-емерит Торонтського університе- ту, славіст і україніст, Юрій Луцький народився 11 червня 1919 р. в селі Янчин поблизу Львова у родині відомого поета-молодомузівця Остапа Луцького та Орисі (Ірини) з не менш знаного роду Смаль-Стоцьких. Батько Юрія, Остап Луць- кий, був студентом Краківського і Празького уні- верситетів, професором університету у Чернів- цях; колишній старшина Української Галицької Армії, був одним із чільних діячів кооперативно- го руху, політиком УНДО і послом до польсько- го сейму та, згодом, сенату. Дід Юрія,Степан Смаль-Стоцький, філолог і громадський діяч, жив у Празі. Одержавши середню освіту (у 1937 р. закінчив академічну ґімназію у Львові), Юрій Луцький розпочав студії в Берліні. «В універси- теті я записався на ґерманістику, але ходив на різні виклади промінентних професорів (Гарт- ман, Шпрангер) і дуже багато скористав з їхніх лекцій. Примусових завдань там не було. Я та- кож став учнем славного славіста Маркса Вас- мера, який мені – єдиному студентові – читав спецкурс про Шевченка (а радше я читав, а він слухав і коментував)» [3, с. 108], – читаємо у спо- гадах Ю. Луцького. Коли події стали котитися до другої світової війни Луцький мав нагоду продо- вжити навчання в Англії Там він студіював ан- глійську літературу. У Кембріджі захистив ма- ґістерську дисертацію з творчості Олдоса Гакслі. У вищезгаданому спогаді Луцький зазначає, що в Бірмінґамському університеті великий вплив на  нього  мав  професор-англіст  Шапіро,  який
«навчив уважно читати тексти і шукати значен- ня як поодиноких слів так і цілого сенсу твору» [5, с. 119]. До вчителів Луцького належала та- кож молода ще тоді Гелен Ґарднер. Згодом вона перейшла до Оксфордського університету, де стала одним із авторитетніших дослідників твор- чості Т.С. Еліота та англійської релігійної поезії XVII  століття.  В  1957  році,  вийшла  її книжка
«Справа критики» («The Business of Criticism»), яка перегукується з деякими науковими по- глядами Луцького. На думку обох дослідників критик повинен донести до свідомості читача цінність даного твору, критика повинна бути незаанґажована, доступна для читача і необтя- жена літературознавчою термінологією. Образ літературознавця як репрезентата читацького загалу залишився близький Луцькому впродовж його творчості.
   Друга світова війна обірвала контакт між Юрієм Луцьким і його батьком. Далеко пізніше Юрієві стало відомо, що батька заарештувала радянська влада ще в 1939 році і що 1941 року

він помер у концтаборі на півночі Росії. У грудні 1943 р. Ю. Луцький пішов до британської армії. Будучи військовим перекладачем, він став без- силим спостерігачем і учасником холоднокровної передачі радянських дезертирів, котрі опини- лися в англійській зоні окупованої Німеччини, в руки радянської армії на майже певну смерть. Марко Павлишин зауважує, що ми не помили- мося, якщо побачимо зв`язок між особисто пере- житим під час війни – втратою рідної людини через примху злочинної держави, гіркотою від праґматичного цинізму авторів міфу про «чесну гру» – та етичним пафосом усіх пізніших праць Юрія Луцького. Наукова об`єктивність його пи- сань ніколи не стає «перепоною для солідари- зації з кривдженими і засудження кривдників» [7, с. 119]. Можливо, таке відчуття історичної не- справедливості, загострене особисто пережитим, вплинуло на рішення Юрія Луцького змінити напрям кар`єри. Переїхавши після війни до Ка- нади, 1949 року він залишає посаду виклада- ча англійської літератури в Саскачеванському університеті і їде до Нью-Йорку, де в Колумбій- ському університеті починає підготовку до док- торату зі славістики. У виборі теми – навкололі- тературна політика в підрадянській Україні до 1934 року – відчувається і характерна для Луць- кого опозиційність (цього разу «проти течії» аме- риканської славістики), і бажання якоїсь спра- ведливості, «чесної гри»: адже ж неповних два десятиліття перед тим було знищено ледь не всіх, хто творив українську літературу, а поза вузьки- ми колами української еміґрації про це майже ніхто не знав і не писав. У 1952 р. Ю. Луцький успішно захистив дисертацію на тему: «Літера- турна політика на радянській Україні; 1917-34» («Literary	Politics	in	the	Soviet	Ukraine, 1917– 4»). З 1952 по 1984 рр. – професор і голова слов`янського відділу в Торонтському універси- теті. Лауреат на-городи Антоновичів 1999 року. Завзятий англофіл, Юрій Луцький упорядкував своє життя, чи, власне, творчість, «із подиву гід- ною педантичністю: нічого зайвого, випадкового, незавершеного» [8, с. 161]. Після важкої хворо- би помер у торонтській лікарні 22 листопада, на 83-му році життя. Залишилася дружина, шот- ландка з походження, з якою він переклав за пів- століття англійською мовою кільканадцять кни- жок українських письменників, залишилося троє доньок, онуки, учні, що із незмінною шаною зга- дують свого університетського професора, і, звіс- но, – десятки наукових статей, збірників, книжок. Літературно-наукові праці Ю. Луцького мож-  на поділити на дві групи – дослідницька та пе- рекладацька. Обидва аспекти часто доповнюють один одного. Основний акцент припадає на лі- тературознавство, хоча перші друковані праці Ю. Луцького стосуються мовознавчої проблема- тики: 1949 р. він видав «Граматику сучасної укра- їнської  мови»   («Modern Ukrainian  Grammar»), а через рік – «Підручник англійської мови для українців» («English for Ukrainian»). У літерату- рознавчому ж доробку можна виокремити три основні   комплекси   досліджень:   1) Шевченко;
2) Куліш; 3) ВАПЛІТЕ. Кожне з названих явищ розглядається не ізольовано, а в контексті – ча- совому й ідейному: всю свою увагу літературоз- навця Ю. Луцький зосереджує на історії укра-

їнського письменства XIX – першої половини  ХХ століття. Маємо цілий ряд шевченкознавчих розвідок, написаних англійською мовою; в осно- вному – це наукові статті, як-от: «Дослідження творчості Шевченка через сто років після по- етової смерті» («Shevchenko Studies One Century after the Poet`s Death», 1962); «Чи є Шевченко символом всесвітньої свободи?» («Is Shevchenko  a Symbol of Universal Freedom?», 1964); «Ар- хетип байстрюка в Шевченковій поезії» («The Archetype of the Bastard in Shevchenko`s Poetry», 1970); «Шевченко та Блейк» («Shevchenko and Blake», 1978). Є також і монографія есеїстично- го плану: «Шевченкова незабутня мандрівка» («Shevchenco‘s Unforgotten Journey»). Деякі шев- ченкознавчі статті друковано українською мовою в журналі “Сучасність»: «Ще до теми – Шевченко і Куліш» (1985, Ч. 11), «Шевченкові зустрічі з Ма- зепою» (1986, Ч. 12), «Шевченко, Куліш і граф Орлов» (1987, Ч. 3). Саме із статей, написаних українською мовою, добре видно, що шевченкоз- навство Ю. Луцького не замикається лише на са- мому Шевченкові, а має виходи до інших постатей українського літературно-культурного розвитку. В такому розширеному контексті необхідно зга- дати ще про дві наукові монографії Ю. Луць- кого: «Молода Україна: Кирило-Мефодіївське братство» («Young  Ukraine  :  The  Brotherhood  of Sts. Cyril and Methodius») та «Між Гоголем      і Шевченком: Полярність в літературній Украї- ні» («Between Gogol` and Sevcenko: Polarity in the Literature Ukraine, 1798–1847»). З огляду на те, що остання розвідка певною мірою стосується не лише україністики, а й русистики, вона отримала широкий резонанс, і саме ви-сновки Ю. Луцького досить часто використовуються в окресленні фе- номена не стільки Шевченка, як Гоголя. Гоголь виступає як речник колоніального складу думки і як культурне явище, що допомагає здійснюва- ти імперську владу. Шевченко категорично за- перечує імперію і стверджує українськість «…як Проект, як романтичну телеологію» [7, с. 121]. Кобзар для Луцького – рушій антиколоніаль- ного начала. У монографії читаємо: «Якщо під націоналізмом розуміти обстоювання основних людських прав (соціальних, національних, куль- турних і мовних), тоді Шевченко справді націо- наліст. Його вимоги соціальної справедливості  й національного самовияву по-суті являли собою декларацію незалежності» [2, с. 188]. У цій мо- нографії автор намагається проаналізувати роз- біжність в духовному житті України того часу, розбіжність, яка певною мірою існує і сьогодні. Луцький розглядає це явище радше з боку історії інтелектуального життя, ніж літературної кри- тики. В дослідженні автор намагається висвіт- лити процес виникнення модерної української національної свідомості, яка головним чином виявилася в літературі і науці (історія, етно- графія). Саме тому багато уваги присвячується письменникам, історикам і фолкльористам тієї доби. Незважаючи на суперечності, які криються в самій темі, значення постаті Гоголя аж ніяк не применшується, а навпаки, вона стає історично виправданою. Матеріал монографії опертий на першоджерела і документальні дані. Цим зумов- лене також велике число приміток. Але праця написана в першу чергу для англомовного чита-

ча, який про ту добу, на думку автора, недостат- ньо поінформований.
   Юрію Луцькому належить англомовна моно- графія «Пантелеймон Куліш. Нарис його життя і доби» («Panteleimon Kulish. A Sketch of His Life and Times», 1983), яка спеціально присвячена творчості П. Куліша. Луцького приваблює склад- ність і неоднозначність Куліша як українського інтеліґента; його світоглядова ориґінальність, яка відбивається в своєрідному консерватизмі під назвою «хуторянство»; і його нахил спере- чатися з Шевченком або намагання у  першо- му українському історичному романі – «Чорній раді» – розмонтувати міф про націотворчу роль козацтва – перш ніж цей міф утвердився у жан- рі роману. У річищі наших спостережень мож- на зауважити, що саме в формі роздумів подає Ю. Луцький підсумки своїх тривалих студій  над творчістю П. Куліша. Науковець зазначає:
«П.  Куліш  –  великий  просвітитель  народний  і ворог політичної акції» [4, с. 20]. Як русофіла ситуативного його взагалі не люблять у діаспо- рі, але цінне в Куліша – його незмінна переко- наність у тому, що культура мусить бути понад політикою. Особливу увагу Луцький звертає на те, що Кулішева мова нині доступна всім. «Стиль його публіцистики та перекладів (окрім Біблії, він уперше переклав українською деякі драми Шекспіра) ясний і промовистий, далекий від стилю сьогоднішньої темної непролазної рекон- струкції» [4, с. 21]. До монографії про життєвий  і творчий шлях П. Куліша долучається також ви- дання «Вибраних листів Пантелеймона Куліша, українською мовою писаних» (Нью-Йорк; Торон- то, 1984), що є найпомітнішою публікацією Кулі- шевого епістолярію у другій половині ХХ ст. По- руч з монографією про П. Куліша маємо «Чорну раду» («The Black Council») в англомовній інтер- претації Ю.Луцького.
   Отже, Ю. Луцького з повним правом необ- хідно зарахувати до найавторитетніших кулі- шезнавців після дослідників 1920-30-х рр.  –  Дм. Дорошенка, М. Зерова, В. Петрова, О. До- рошкевича, Є. Кирилюка.
   Об`ємний доробок Луцького-літературознав- ця пов`язаний з історією української літератури ХХ ст. Передовсім йдеться про український ре- несанс 20-30-х рр; У 1992 р. з`явилася моногра- фія Луцького «Українська література в двадця- тому столітті. Посібник для читача» («Ukrainian Literature in the Twentieth Century. A Reader`s Guide»), що мала за мету в малому об`ємі (менше 120 сторінок) ознайомити англомовного студен- та й нефахового читача з основними фактами    й проблемами широкої і складної теми. Особливу увагу Луцький зосередив на організації ВАПЛІ- ТЕ (Вільної Академії Пролетарської літератури, секретарем якої був Аркадій Любченко).
   Усюди в Луцького – найвиразніше, можливо, в дослідженнях літератури ХІХ століття – ми зу- стрічаємо тему приреченості культури, що перебу- ває в боротьбі за національне самоутвердження: вона змушена зосередитись на тактичних потре- бах боротьби, замість знаходити шлях до того, що Луцький вважає загальнолюдським. Таку про- блему Луцький бачив і в житті української діа- спори. Найконтроверсійніше й найбільш образно він сформулював її в полеміці 1960-х років довко-

ла питання про «дві батьківщини» другого і піз- нішого поколінь української еміґрації. Цитую за Луцьким: «…в світі ідеологій і холодної війни пер- шим обов`язком інтелектуаліста є зберегти стро- гий скептицизм, свободу думки і віру в людину. Не шукати нових ідеологій чи догм, а старатися оборонити місце для людського розуму і гідності одиниці. Це означає визволитися від всяких ізмів, від традицій (крім цієї, що завжди йде проти всіх прийнятих традицій), шаблонів мислення і заста- рілих теорій про життя і мистецтво» [5, с. 111].
   Виклад у працях Ю. Луцького вражає лако- нічністю й жвавістю, а крім того нетиповою для української критики щирістю в оцінках. Зокре- ма, Луцький відмовляється від традиційного шанування канонізованих радянським режимом літературних явищ. Пояснюючи, чому він від- водить зовсім мало місця добі соціалістичного реалізму, Луцький твердить: «тьма радянських літературних творів того періоду не заслуговує серйозного літературного аналізу, оскільки вона належить до царини графоманії чи жовтого або, можливо, червоного журналізму» [7, с. 123].
   
Висновки та пропозиції. У процесі озна- йомлення з творчим доробком Ю.Луцького при- ходимо до переконання в існуванні універсаль- них людських і естетичних вартостей, а також універсальності здорового глузду і чесної науки. Рушієм досліджень Луцького є зацікавлення структурами сучасності і процесом їхнього станов- лення в історії. Учений постійно звертається до найновіших літературних теорій та до осмислен- ня сучасного літературного процесу. Дія і твор- чість людини для Луцького тісно пов`язані з її характером і переконанням. Луцький не послу- говується спеціальною літературознавчою тер- мінологією, його наукові праці сповняють роль
«доброї журналістики». Ім`я Луцького пов`язане з цілою бібліотекою видань, без яких годі мисли- ти сьогодні українське літературознавство і без яких побудувати англомовний курс з української літератури просто неможливо. Праці Луцького   і далі  будуть збагачувати  українського читача  і свіжим стилем наукового викладу, і постанов- кою багатьох наукових питань, і оригінальними, глибокими оцінками та судженням.

Список літератури:
1. Енциклопедія українознавства: Словникова частина / Ред. В. Кубійович; 1962. Т. 4. С. 1205–1600.
2. Луцький Ю. Між Гоголем і Шевченком. Київ : Час, 1998. 255 с.
3. Луцький Ю. Нарис мого життя. Дзвін. 2002. № 4. С. 106–110.
4. Луцький Ю. У праці й суперечностях. Слово і Час. 1994. № 8. С. 19–22.
5. Лучук О. Юрій Луцький – дослідник і перекладач української літератури. Cлово і Час. 1998. № 4–5. С. 118–120.
6. Мороз М.О. Луцький Юрій Остапович // Українська Літературна Енциклопедія. Київ, 1995. Т. 3. С. 242.
7. Павлишин М. Покинути рідні береги, не покидаючи рідних горизонтів. Сучасність. 1999. № 5. С. 120–124.
8. Рябчук М. Остання осінь патріарха. Березіль. 2002. № 1–2. С. 161–163.
References:
1. Entsyklopediya ukrayinoznavstva: Slovnykova chastyna (1962) / Red. V. Kubiyovych [Entsyklopediya ukrayinoznavstva], vol. 4, рр. 1205–1600.
2. Lutsʹkyy, Yu. (1998). Mizh Hoholem i Shevchenkom. Kyiv: Chas, 255 р.
3. Lutsʹkyy, Yu. (2002). Narys moho zhyttya. Dzvin, vol. 4, pp. 106–110.
4. Lutsʹkyy, Yu. (1994). U pratsi y superechnostyakh. Slovo i Chas, vol. 8, pp. 19–22.
5. Luchuk, O. (1998). Yuriy Lutsʹkyy – doslidnyk i perekladach ukrayinsʹkoyi literatury. Slovo i Chas, vol. 4-5,   pp. 118–120.
6. Moroz, M.O. (1995). Lutsʹkyy Yuriy Ostapovych. Ukrayinsʹka Literaturna Entsyklopediya, vol. 3, p. 242.
7. Pavlyshyn, M. (1999). Pokynuty ridni berehy, ne pokydayuchy ridnykh horyzontiv. Suchasnistʹ, vol. 5, pp. 120–124.
8. Ryabchuk, M. (2002). Ostannya osinʹ patriarkha. Berezilʹ, vol. 1-2, pp. 161–163.





Chobanyuk Mariya
Drohobych Ivan Franko State Pedagogical University
YURIY LUTSKY: A VIEW OF MODERN UKRAINIAN LITERATURE
Summary. The article explores and analyzes the creative achievements of a well-known foreign Ukrainian scientist Yuriy Lutsky. The article traces which literary methodologies relied on in his research by Yuriy Lutsky, whether these methodologies are productive for the study of Ukrainian literature, which is the place of Lutsky's scientific heritage in contemporary Ukrainian literary studies. It has been proved that Yuriy Lut- sky's literary and scientific heritage can be divided into two groups – research and translation. Both aspects are often complementary. The main focus is on literary criticism, although Lutsky's first printed works deal with the linguistic issues. In the literary studies there can be distinguished three main complexes of research:
1) Shevchenko, 2) Kulish, 3) VAPLITE. Each of these phenomena is considered not in the isolation, but in  the context – temporal and ideological: all his attention is focused on the history of Ukrainian writing of the nineteenth – the first half of the twentieth century. Particular attention has been drawn to the fact that in his hands literary studies do not remain solely near texts, and often pass into the realm of biography and history. Moreover, it has been proved that the main object of knowledge for Lutskу is often not the nature and the value of literary works, but the historical processes of which they (works) are. It has been proved that Lutskу some- times makes good use of unconventional theoretical methodological models if they help to know the object of study. Lutsky's name is associated with a whole library of publications, without which it is impossible to think today of Ukrainian literary criticism and without which it is simply impossible to build an English-speaking course in Ukrainian literature. It has a name you won't miss in the ranks of the greatest scholars in the West. It has been proved that the works of Yuriy Lutsky will continue to enrich the Ukrainian reader both with a fresh style of scientific presentation, with many scientific questions, and with original, deep assessments and judgments. It has been suggested that the weak point in the existing studies on Yuriy Lutsky’s artistic heritage is a serious discussion of his creative achievements.
Keywords: Yuriy Lutsky, methodology, Ukrainian literary criticism, theory, literary discourse.

