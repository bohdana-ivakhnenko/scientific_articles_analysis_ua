«Молодий вчений» • № 3.1 (79.1) • березень, 2020 р.
DOI: https://doi.org//10.32839/2304-5809/2020-79.1-18 УДК 811.161.2:81’367.625



Сулима О.П.
Національний педагогічний університет
імені М.П. Драгоманова

СЛОВОТВІРНИЙ ПОТЕНЦІАЛ ПРОЦЕСУАЛЬНИХ ДІЄСЛІВ
Анотація. Статтю присвячено дослідженню словотвірного потенціалу процесуальних дієслів. Розглянуто основні групи процесуальних дієслів та їхню здатність утворювати похідні іменники, виокремлено осно- вні способи словотворення та словотворчі засоби. Проаналізовано семантику похідних девербативів, спе- цифіку їхньої валентності. Встановлено, що всі процесуальні дієслова мають майже однаковий словотвір- ний потенціал, однак дієслова окремих груп утворюють похідні іменники непослідовно, зокрема в межах групи переходу суб’єкта зі стану в стану або зміни якості виявлено лексеми, що не мотивують девербати- вів, наприклад, голубіти, дерев’яніти, мокріти тощо. Продуктивним словотворчим засобом є суфікс -нн-. Запропоновано виокремлення девербативів зі значенням процесу, що зберігають дієслівні суфікси -ува-/- юва-, та з предметним значенням, у яких суфікси ова-/-ьова- вказують на результат процесу як предмет. Під час дослідження використано описовий метод та метод компонентного аналізу.
Ключові слова: процесуальне дієслово, девербатив, спосіб словотворення, словотворчий засіб, похідність, валентність.

       Постановка проблеми. Лексична система української мови активно поповнювана запозиченою лексикою та новими словами, що з’являються в результаті міжкатегорійного сло- вотвору. Активні словотвірні процеси відбува- ються в межах двох найбільших лексико-семан- тичних класів – дієслова та іменника. Більшість дослідників проблеми словотворення девербати- вів обстоюють думку про те, що похідні іменники повністю зберігають дієслівну семантику моти- ватора, а також «в імпліцитному вигляді – його граматичні категорії» [1, с. 19] та позначають пе- реважно опредметнену дію. Проте частиномов- на трансформація часто змінює сему процесу, особливо в межах окремих лексико-семантичних груп дієслова, які виявляють різний словотвір-
ний потенціал.
Аналіз останніх досліджень і публікацій.
Проблему віддієслівного словотворення  іменни-

ків активно почали досліджувати наприкінці ХХ ст. Розвідки переважно присвячені деверба- тивній термінології: словотворчим засобам, лек- сико-семантичному та стилістичному аспектам функціювання тощо. Зокрема, доконану і недо- конану дію в термінології вивчав В. Моргунюк [2]; на прикладі програмної інженерії творення віддієслівних термінів аналізувала Н. Міщенко [3]; творення українських віддієслівних іменни- ків на -ння; -ття на тлі сусідніх слов’янських мов досліджував М. Ґінзбург [4], назви опред- метнених дій у науково-технічній термінології стали предметом досліджень В. Пілецького [5]; І. Ментинська, Г. Наконечна аналізували девер- бативи-терміни в комп’ютерній термінології [6]; О. Петрик дослідила функціонально-семантич- ну парадигму віддієслівних іменників, зокрема опредметненої дії та стану. У 2000 р. було ство- рено Державний стандарт України «Засади і


© Сулима О.П., 2020

правила розроблення стандартів на терміни та визначення понять», в якому побіжно розгля- нуто і специфіку словотвору термінів [7, с. 14].   І. Корнейко та М. Пилипенко присвятили розвід- ку питанню україномовних термінів із процесу- альним значенням, розглянувши, однак, лексе- ми з семантичним компонентом дія [8.] Проте в усіх дослідженнях переважно вчені аналізують специфіку творення девербативів без акценту- ації на словотвірному потенціалі саме процесу- альних дієслів, що й зумовлює актуальність про- понованого дослідження.
   Мета статті – з’ясувати словотвірний потен- ціал процесуальних дієслів в українській мові. Мета дослідження зумовила виконання таких завдань: виокремити основні групи процесуаль- них дієслів; встановити словотворчі засоби для кожної групи; з’ясувати словотвірний потенціал процесуальних дієслів.
   Виклад основного матеріалу. У межах лексико-семантичного поля процесуальності можна виділити такі ядерні групи дієслів: не- перехідні дієслова: звучання (икати, чхати, охати, сопіти, деренчати, вити, дзижчати); фізичні процеси істот (дрижати, тремтіти, теплішати, тепліти); зворотні дієслова на позначення процесів соціального порядку (зо- середжуватися, захоплюватися, навчатися); почуття (хвилюватися, зрікатися, захищатися, замислюватися); зміни стану, якості (більшати, закисати, скисати, жилавіти, жвавішати, вижовтитися, блякнути); перехідні  дієсло-  ва: розумової діяльності (вивчати, опрацьову- вати, ототожнювати); власне процесуальні, об’єктно-результативні (сіяти, збирати, суши- ти, топити, заточувати, очищати). У межах лексико-семантичних груп процесуальні дієсло- ва виявляють не лише різноманітні нашаруван- ня семантики (крім процесуальності, це й семе- ми стану, дії, діяльності, спрямування на об’єкт тощо) та є неоднорідними кількісно. Найчисель- нішими є групи звучання, що охоплюють усіх живих істот, зміни стану, якості (істот та неістот), об’єктно-результативні. Так само неоднаковою мірою вони мотивують похідні іменники.
   На поч. ХХ ст. О. Курило звертала увагу на те, що віддієслівні іменники в літературній мові часто утворювані за допомогою суфікса -к-, що застосовуваний у мало властивому значенні на- зви чинності, процесу, наслідку, як-от достав- ка, перевозка тощо. Дослідниця зауважувала, що, «…де треба вказати на назву нетривалої чинности або наслідку чинности, там краще по- українськи казати достава, перевіз та ин.; у ро- зумінні назви чинности в її тривалому процесі… треба доставляння чи достачання», оскільки су- фікс -ка, також -анка «мова творить переважно на назви речей на підставі чинності»: підкладка, розписка, підшивка [9, с. 76]. Однак з метою на- ближення української мови до російської мови   у 30-х рр. процесуальні девербативи переваж- но  почали  утворювати  за  допомогою  суфікса
-к-: розробити – розробка, обробити – обробка, вирубувати – вирубка тощо. Цей спосіб слово- творення став продуктивним для дієслів зі зна- ченням конкретної дії, назв технологічних та виробничих процесів. Хоча, наприклад, у Слов- нику  української  мови  зафіксовано паралельні

похідні: розроблення, розробка; вирубування, вирубка [10, Т. 8 , с. 795–796; 10, Т. 1 , с. 476] з
тим самим значенням, причому похідні з суфік- сом -к- часто марковані як розмовні (перевозка, поранка), проте у мовленні переважали саме вони. Частина дієслів основним словотворчим засобом зберігала суфікс -нн-: читати – чи- тання, виконувати – виконання. Як зазначав С. Караванський, вплив російської мови не був обмежений лише просуванням суфікса -к-, але й вилученням продуктивного словотворчого засо- бу – суфікса з дактилічним о/ьо, що припинило природній розвиток мови [11, с. 60]. Як результат у мові лишилися слова типу малювання, гапту- вання, розчарування тощо. Дослідник зауважу- вав, що девербативи з суфіксом -ува- зберігають семантику дії, натомість похідні з суфіксом -ова-
/-ьова- позначають результат дії як предмет. Пор.: гаптувати – гаптування (процес), гап- товання (гаптована річ); паркувати – парку- вання (процес), парковання (місце, де паркують автомобілі) тощо. Хоча І. Кучеренко заперечував
«однаковість» семантики дієслова та похідного іменника, вказуючи на «фігуральне значення … виразу» «опредметнена дія» [12, с. 50], однак протиставлення девербативів з суфіксами -ува-/
-юва- та -ова-/-ьова- дозволяє робити висновок про наявність у похідному іменнику процесуаль- ної семантики з суфіксами -ува-/-юва-. Навіть   у межах дієслів з іншими суфіксами можливе чітке розмежування мотивованих лексем за зна- ченням, що виявлено в асоціативних  зв’язках та дистрибуції (наприклад, іменник учення має виражений предметний характер, тому вільно приєднує залежну іменникову словоформу родо- вого зі значенням належності: учення Сократа – або прикметник: сократівське учення, а учіння – процесуальний). Повернення до складу слово- творчих засобів суфікса -ова-/-ьова- дозволяє ак- центувати семантичну диференціацію похідних в аспекті предметності/процесуальності.
   Процесуальні дієслова всіх лексико-семан- тичних груп виявляють здатність переважно поєднуватися з суфіксом -нн-: икати – икання, сопіти – сопіння, тремтіти – тремтіння, зосе- реджуватися – зосереджування, скисати – ски- сання, вивчати – вивчення, збирати – збирання, сушити – сушіння, сіяти – сіˈяння. У словнику зафіксовано ці та інші девербативи як «дія за значенням» мотивувального дієслова [10]. Дієс- лова зі значенням зміни стану або якості утво- рюють похідні спорадично. Наприклад, лексе- ми гіршати, википати,  закипати,  твердіти є мотиваторами для відповідних іменників з су- фіксом -нн-: гіршання, википання, закипання, твердіння, проте дієслова мокріти, жилавіти, сохнути, почерствіти, прокиснути такої здат- ності не мають, хоча теоретично похідні можна утворювати, зокрема від дієслів недоконаного виду, оскільки, наприклад, жодних відміннос- тей  між  лексемами  твердіти  (одне  значення
«ставати твердим») та мокріти (одне значення
«робитися мокрим, вологим») немає. Так само непослідовно утворювані похідні від дієслів на позначення зміни кольору: біліти утворює де- вербатив біління (дія за значенням біліти і дія за значенням білити), синіти – синіння, жов- тіти – жовтіння; проте чорніння мотивоване

лише дієсловом чорнити, зеленіти не мотивує похідного іменника, а голубіння виступає сино- німом до голублення (від голубити). Окремі ді- єслова є мотиваторами лише за умови уточнен- ня семантики або зміни виду: дерев’яніти не виступає мотивувальною основою для іменни- ка, проте здерев’яніти (доконаний вид лексеми дерев’яніти)та одерев’яніти (те саме значення та часткова семантична трансформація) мають відповідні похідні: здерев’яніння, одерев’яніння. Очевидно така диференціація можлива тому, що дерев’яніти пов’язане з переходом зі стану в ста- ну, а в префіксальних дієсловах доконаний вид вказує на результат і, відповідно, на вже інший стан. Проте така неоднорідність властивостей процесуальних дієслів на позначення зміни ста- ну, якості утворювати девербативи викликає пи- тання про обов’язкову уніфікацію суфіксального словотвору іменників з процесуальним значен- ням. Так само проблемним є творення деверба- тивів з еліпсованим суфіксом -ува-/-юва-, зо- крема лексеми захоплення (а не захоплювання), збудження (а не збуджування), оскільки тенден- цію до утворення похідних з опущеним назва- ним суфіксом виявляють процесуальні дієслова переважно абстрактної семантики за допомогою суфікса -тт-: набувати – набуття, відкривати – відкриття, здобувати – здобуття. Крім того, лексема захоплення передусім пов’язана з ви- явом емоцій або реалізованим фактом дійсності, а не з розгортанням процесу. Синонімічним до суфікса -нн- в окремих випадках виступає суфікс
-б-: сіяння – сівба, молотіння – молотьба. Проте в мовців такі девербативи асоціативно пов’язані передусім з власне предметним значенням: по- значуванням часу, періоду, коли  відбувають-  ся процеси, названі відповідними  дієсловами. О. Курило  зауважувала:  «Один  наросток  має  в мові різні значіння, як і різні наростки можуть одним яким відтінком спадатися з собою. Мова може бути тільки за переважний відтінок у зна- чінні даного наростка» [9, с. 77].
   Суфікс -к- є словотворчим для незначної кіль- кості процесуальних дієслів, часто синонімічним до -нн-: вирізка – вирізування, вибірка – виби- рання. При цьому семантика похідних часто роз- ширена у сферу власне іменникових, предметних значень. Наприклад, дієслово сушка має, крім процесуального, значення «маленький сухий бу- блик», «сушені фрукти, ягоди» [10, Т. 9, с. 875], нарізка   –   «заглибина    на    чому-небудь»   [10, Т. 5, с. 171]. Окремі похідні транспоновані до класу іменника абсолютно: топка – «пристрій в печі, котельній установці і т. ін. для спалюван- ня твердого, рідкого чи газоподібного палива» [10, Т. 10, с. 196]. На диференціацію значень девербативів з -к- та -нн- звертала увагу О. Ку- рило: «дієслівні речівники на -ка мова творить переважно на назви речей на підставі чинности: у такому значінні наросток -к- у речівниках жі- ночого роду дієслівного походження найчастіше застосовується. Де треба вказати на самий про- цес чинности, її тривалість, там мова застосовує дієслівні речівники на -ння, -ття від недокона- них дієслів» [9, с. 76–77].
   Девербативи з процесуальною  семантикою  І. Вихованець назвав предикатними іменами [13, с. 27–28], адже вони зберігають окремі кате-

горійні ознаки, зокрема часову локалізованість, динамічність,  фазовість,  пасивність  суб’єкта  [1, с. 19]. Однак є й інші погляди, зокрема  Ф.Дж. Йаггар вказує на те, що девербативи відрізняються  від  дієслів,  адже  функціюють як власне іменники, зберігаючи синтаксичні ролі та граматичні характеристики [14, с. 285]. Дж.Р. Тейлор взагалі наголошує, що семантична класифікація віддієслівних іменників можлива з врахуванням того, який аспект процесу, позна- чуваний дієсловом, тлумачиться в іменнику як предмет [15, с. 242]. Абсолютно погодитися ні з прихильниками процесуальності девербативів, ні з тим, хто обстоює ідею предметності віддієс- лівних іменників, не можна. Зокрема, часову ло- калізованість в девербативах можна розглядати лише в аспекті розгортання дії або її результату, в іменнику немає вказівки на актуальний час. Динамічність властива лише похідним деверба- тивам з суфіксами -нн- і -тт-, у решті випадків, як було виявлено, в іменнику настільки втраче- но процесуальність, що відбувається розщеплен- ня семантики в бік власне предметних значень. Так само фазовість наявна в порівняно невели- кій кількості дієслів, а тому говорити про неї як властивість усіх девербативів не можна. Похід- ний іменник, натомість, переважно зберігає ва- лентнісні характеристики перехідного дієслова недоконаного виду і вимагає залежної іменнико- вої словоформи з трансформацією залежного від- мінка: видавати підручник – видавання підруч- ника, заточувати ножі – заточування ножів. У таких словосполученнях не виявлено синкре- тизму, оскільки девербатив зберігає процесуаль- ну сему і не може бути поширений атрибутом. Пор., наприклад, з лексемою видання, що фік- сує результат як певний предмет і здатна при- єднувати залежні прикметникові компоненти: сучасне, ювілейне, його, перше видання. Похідні від дієслів з постфіксом -ся вживані переважно з прийменниковими словоформами: зосередження на чому, залицяння – до кого. При цьому вони послідовно приєднують залежні прикметники: внутрішнє зосередження; невдале залицяння. Синкретизм синтаксичних функцій залежних словоформ у конструкціях з девербативами мож- на пояснити тим, що «…так і дієслівні речівники на -ння, -ття: означаючи переважно назву чин- ності в її тривалому процесі, де їм (речівникам) відповідають недоконані тривалі дієслова, вони можуть означати і назву чинності нетривалої, і назву чинності як наслідку процесу, і назву речі, місця, де їм відповідають доконані дієслова або недоконані тривалі дієслова» [9, с. 77].
   Незважаючи на те, що дослідники акцентують на семантичній тотожності дієслова та девербати- ва, у мовленні перевагу слід надавати дієсловам, оскільки «Енергетика українського тексту зосе- реджена в безпосередній дії, вираженій дієсловом. Тому найхарактернішою стилістичною помилкою у фахових текстах є надуживання віддієслівними іменниками на -ння. Щоб забезпечити легкість вимови й мелодійність, треба замість конструк- цій з віддієслівними іменниками максимально використовувати дієслова, а саме: речення з нео- значеною формою дієслова; речення з особовими формами дієслова; дієприслівникові звороти, дієс- лівні форми на -но, -то» [16].

   Висновки та перспективи дальших до- сліджень.    Отже,    дослідження    довело,   що:
1) лексико-семантичні групи дієслів у межах лек- сико-семантичного поля процесуальності розріз- нювані за кількісним та якісним складом. Най- більше представлено дієслівних лексем у групі зі значенням зміна якості, стану; 2) найчисельніша група виявила найнижчий словотвірний потенці- ал: дієслова є мотиваторами порівняно невеликої кількості девербативів, при цьому зафіксовано перехід новотвору до іншої семантичної групи, непослідовність утворення іменників у межах тієї самої  групи;  3)  найпродуктивнішим словотвор-

чим засобом девербативів є суфікс -нн-; меншою мірою вживаний суфікс -тт-; формант -к- слід за- мінювати властивим українській мові -нн-; суфікс
-б- вживаний в невеликій кількості слів, причому їхня семантика переважно спрямована у сферу предметності; 4) девербативи з процесуальним значенням переважно зберігають валентність мо- тиватора з трансформацією залежної словоформи, а здатність приєднувати узгоджені прикметники властива іменникам з речовим значенням.
   Дальші дослідження можуть бути спрямовані у сферу аналізу словотвірного потенціалу дієслів стану та відношення.

Список літератури:
1. Петрик О.М. Особливості дериваторів у парадигмі віддієслівних іменників опредметненої дії зі значенням процесу. Наукові записки Ніжинського державного університету ім. Миколи Гоголя. Сер. : Філологічні науки. 2012. № 2. С. 19–22.
2. Моргунюк В. Про доконану і недоконану дію в українській термінології. Проблеми української науково-тех- нічної термінології. Тези доп. Львів, 1996. С. 40.
3. Міщенко Н. Формування віддієслівних термінів на прикладі програмної інженерії. Проблеми української термінології : зб. наук. пр. Львів, 2010. С. 3–5. С. 19–25.
4. Ґінзбург М. Українські віддієслівні іменники на -ння; -ття на тлі сусідніх слов’янських мов. Вісник Нац. ун-ту «Львівська політехніка». Серія «Проблеми української термінології». 2013. № 765. С. 3–11.
5. Пілецький В. Назви опредметнених дій у науково-технічній термінології. Вісник Нац. ун-ту «Львівська по- літехніка». Серія «Проблеми української термінології». 2002. № 453. С. 215–221.
6. Ментинська І.Б., Наконечна Г.В. Віддієслівні терміни-іменники в українській комп’ютерній термінології.
Український смисл. 2017. № 2017. С. 151–158.
7. Засади і правила розроблення стандартів на терміни та визначення понять: ДСТУ ІSО 3966:2009. [Чинний від 2009-30-10]. Київ : Держспоживстандарт України, 2010. 31 с.
8. Корнейко І., Пилипенко М. Україномовні терміни із процесуальними значеннями. Вісник Нац. ун-ту
«Львівська політехніка». Серія «Проблеми української термінології». 2013. № 765. С. 38–42.
9. Курило О. Уваги до сучасної української літературної мови. Вид. 2-ге. Київ : Вид-во Соломії Павличко «Основи», 2008. 304 с.
10. Словник української мови: у 11 томах / АН УРСР. Інститут мовознавства; за ред. І.К. Білодіда. Київ : Наукова думка, 1970–1980.
11. Караванський С. Секрети української мови. Вид. 2-ге, розширене. Львів : БаК, 2009. 344 с.
12. Кучеренко І.К. Теоретичні питання граматики української мови. Ч. ІІ : Морфологія. Київ : Вища школа, вид-во при КДУ, 1964. 159 с.
13. Вихованець І.Р., Городенська К.Г., Русанівський В.М. Семантико-синтаксична структура речення. Київ : Наукова думка, 1983. 220 с.
14. Jaggar Ph.J. Hausa. Amsterdam / Philadelphia : John Benjamins Publishing, 2001. 754 p.
15. Taylor J.R. Possessives in English : An Exploration in Cognitive Grammar. Oxford : University Press, 2000. 368 p.
16. Гінзбург М. Синтаксичні конструкції у фахових текстах : практичні висновки з рекомендацій мовознавців.
Вісник Нац. ун-ту «Львівська політехніка». Серія «Проблеми української термінології». 2008. № 620. С. 26–32.
References:
1. Petryk, O.M. (2012). Osoblyvosti deryvatoriv u paradyhmi viddiieslivnykh imennykiv opredmetnenoi dii zi znachenniam protsesu [Features of derivatives in the paradigm of verbal nouns of object action with process value]. Scientific Notes of Nizhyn State University. Nicholas Gogol. Series : Philological Sciences, ser. : Filolohichni nauky, no. 2, pp. 19–22. (in Ukrainian)
2. Morhuniuk, V. (2010). Pro dokonanu i nedokonanu diiu v ukrainskii terminolohii [About perfect and imperfect action in Ukrainian terminology]. Proceedings of the Problemy ukrainskoi naukovo-tekhnichnoi terminolohii. Lviv, 1996, p. 40. (in Ukrainian)
3. Mishchenko, N. (2010). Formuvannia viddiieslivnykh terminiv na prykladi prohramnoi inzhenerii [Formation of verbal terms on the example of software engineering]. Problems of Ukrainian terminology: a collection of scientific works. Lviv, pp. 3–5, pp. 19–25. (in Ukrainian)
4. Ginzburh, M. (2013). Ukrainski viddiieslivni imennyky na -nnia; -ttia na tli susidnikh slovianskykh mov. [Ukrainian verbal nouns for -n; on the background of neighboring Slavic languages]. Bulletin of the National University of Lviv Polytechnic. Series «Problems of Ukrainian Terminology», no. 765, pp. 3–11. (in Ukrainian)
5. Piletskyi, V. (2002). Nazvy opredmetnenykh dii u naukovo-tekhnichnii terminolohii [Names of tangible actions in scientific and technical terminology]. Bulletin of the National University of Lviv Polytechnic. Series «Problems of Ukrainian Terminology», no. 453, pp. 215–221. (in Ukrainian)
6. Mentynska, I.B., & Nakonechna, H.V. (2017). Viddiieslivni terminy-imennyky v ukrainskii kompiuternii terminolohii [Defective noun terms in Ukrainian computer terminology]. Ukrainian meaning, no. 2017, pp. 151–158. (in Ukrainian)
7. (2010) Zasady i pravyla rozroblennia standartiv na terminy ta vyznachennia poniat: DSTU ISO 3966:2009 [Principles and rules for the development of standards for terms and definitions: DSTU ISO 3966: 2009]. [Chynnyi vid 2009-30-10]. Kyiv: Derzhspozhyvstandart Ukrainy, 31 p. (in Ukrainian)
8. Korneiko, I., & Pylypenko, M. (2013). Ukrainomovni terminy iz protsesualnymy znachenniamy [Ukrainian language terms with procedural meanings]. Bulletin of the National University of Lviv Polytechnic. Series
«Problems of Ukrainian Terminology», no. 765, pp. 38–42. (in Ukrainian)

9. Kurylo, O. (2008). Uvahy do suchasnoi ukrainskoi literaturnoi movy. Vyd. 2-he [Attention to contemporary Ukrainian literary language. 2nd edition]. Kyiv: Vyd-vo Solomii Pavlychko «Osnovy», 304 p. (in Ukrainian)
10. (1970–1980) Slovnyk ukrainskoi movy: u 11 tomakh [Dictionary of the Ukrainian language: in 11 volumes] /   AN URSR. Instytut movoznavstva; eds. I.K. Bilodida. Kyiv: Naukova dumka. (in Ukrainian)
11. Karavanskyi, S. (2009). Sekrety ukrainskoi movy. Vyd. 2-he, rozshyrene [Secrets of the Ukrainian language.  2nd edition, expanded]. Lviv: BaK, 344 p. (in Ukrainian)
12. Kucherenko, I.K. (1964). Teoretychni pytannia hramatyky ukrainskoi movy. Ch. II : Morfolohiia [Theoretical questions of grammar of the Ukrainian language. Part II: Morphology]. Kyiv: Vyshcha shkola, vyd-vo pry KDU, 159 p. (in Ukrainian)
13. Vykhovanets, I.R., Horodenska, K.H., & Rusanivskyi V.M. (1983). Semantyko-syntaksychna struktura rechennia
[Semantic-syntactic structure of a sentence]. Kyiv : Naukova dumka, 220 p. (in Ukrainian)
14. Jaggar Ph.J. Hausa. Amsterdam / Philadelphia: John Benjamins Publishing, 2001. 754 p. (in English)
15. Taylor J.R. Possessives in English: An Exploration in Cognitive Grammar. Oxford: University Press, 2000. 368 p.
16. Hinzburh, M. (2008). Syntaksychni konstruktsii u fakhovykh tekstakh : praktychni vysnovky z rekomendatsii movoznavtsiv [Syntactic constructions in professional texts: practical conclusions from the recommendations of linguists]. Bulletin of the National University of Lviv Polytechnic. Series «Problems of Ukrainian Terminology», no. 620, pp. 26–32. (in Ukrainian)





Sulyma Olesia
National Pedagogical Dragomanov University
THE VOCABULARY POTENTIAL OF PROCEDURAL VERBS
Summary. The article deals with the study of word-forming potential of procedural verbs. The main groups of procedural verbs and their ability to form derivative nouns are considered, the main ways of word-forma- tion and word-forming are singled out. The semantics of derivative deverbatives and the specificity of their valence are analyzed. The purpose of the article is to find out the word-forming potential of procedural verbs in the Ukrainian language, basic word-forming tools, the semantics of deverbatives. The relevant articles of the Ukrainian Language Dictionary served as factual material. Methods. The study used a descriptive method for the inventory of groups of derivatives by semantics and word-forming tools, and a component analysis method for establishing subject and procedural families in derivative nouns. Results. It is established that all proce- dural verbs have different word-forming potential, in particular the verbs of individual groups form derivative nouns inconsistently, for example, within the group of transition of the subject from state to state or change of quality, non-verbatims such as голубіти (doves), дерев’яніти (to wooden), мокріти (moisten) and more were found. The productive word-forming tool is the suffix -нн-, the less commonly used are the suffixes -тт-,
-б-, and -к-. Researchers recommends reducing the use of the -к- suffix, which is not peculiar to the Ukrainian
language, especially if there are parallel forms as вирізка – вирізування (cutting). It is proposed to distinguish deverbatives with the value of the process, which retain the verb suffixes -ува-/-юва- (-uva-/-yuva-), and with the object value, in which the suffixes -ова-/-ьова- (-ova-/-’ova-) indicate the result of the process as an object. Conclusions. The study allowed us to draw conclusions about the different word-forming potential of procedur- al verbs: the largest group has the lowest word-forming potential. Deverbatives with procedural value mainly preserve the valence of the motivator with the transformation of the dependent word form, and the ability to attach consistent adjectives is inherent to nouns with real meaning. Individual derivative nouns with the suffix
-к- often pass to another lexical-semantic group, acquiring proper substantive, real meanings.
Keywords: process verb, deverbal nouns, way of creation, derivational affix, derived word, valence.

