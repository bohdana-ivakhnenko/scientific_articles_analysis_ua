«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-24 УДК 373.5''1970/1980'':811



Талалай Ю.О.

Дрогобицький державний педагогічний університет імені Івана Франка
БАГАТОМОВНІСТЬ ЯК МІЖДИСЦИПЛІНАРНИЙ ФЕНОМЕН
Анотація. У статті здійснено аналіз наукових розвідок з питань багатомовності; подано дефініції термі- нів «багатомовність» та «двомовність»; виокремлено природну та штучну багатомовності; висвітлено пси- холінгвістичний та соціолінгвістичний аспекти в процесі дослідження цього явища типи багатомовності; схарактеризовано індивідуальну, територіальну та інституційну багатомовність; з’ясовано чинники роз- витку і поширення багатомовності; визначено багатомовність як індивідуальну якість людської особис- тості та її здатність користуватися декількома мовами як засобами комунікації; виокремлено терміни
«індивідуальна багатомовність» (для позначення здатності людини до використання декількох мов як засобів комунікації) та «територіальна багатомовність» (для позначення специфіки функціонування мов та їх використання у багатомовних країнах чи регіонах науковець застосовує поняття).
Ключові слова: багатомовність, природна багатомовність, штучна багатомовність, індивідуальна багатомовність, територіальна багатомовність, інституційна багатомовність, суспільна багатомовність.

       Постановка проблеми. Аналіз наукових розвідок з проблематики багатомовності засвідчує, що ключовою проблемою перших нау- кових досліджень з питань багатомовності стало з’ясування ролі багатомовності в процесі особис- тісного становлення людської істоти загалом та її інтелектуального розвитку зокрема. Їх результа- ти і висновки виявилися досить неоднозначними і суперечливими, адже, з одного боку, були вияв- лені негативні впливи багатомовності, що відо- бражаються в наявності у дітей, які розмовляють кількома мовами, відхилень від норм однієї мови під впливом іншої, а також у нижчому рівні їх розумового розвитку та дещо гіршій успішності в шкільному навчанні порівняно з їхніми од- номовними однолітками, а з іншого боку, було підтверджено факт позитивного впливу багато- мовності на розвиток дитини, виявом яких прого- лошували насамперед гнучкість, оригінальність і нестандартність мислення дітей, які володіють
кількома мовами.
   
Аналіз останніх досліджень і публіка- цій. Перші наукові студії з питань багатомов- ності сягають початку ХХ ст. Одним з перших до цієї проблематики звернувся німецький лінгвіст М. Браун у праці «Міркування щодо питання багатомовності» (1937) [1, c. 115]. У ній вчений розглядає багатомовність як «активне, збалан- соване і досконале володіння двома і більше мо- вами». З огляду на таке визначення науковець виокремлював природну багатомовність, тобто притаманну від народження, і штучну багато- мовність, зокрема набуту в процесі навчання.  У той час як М. Браун вказує передовсім на по- зитивні впливи багатомовності на становлення  і життєдіяльність людської особистості, біль- шість його колег, зокрема британський психо- лог Д. Саєр, німецький лінгвіст Л. Вайсгербер та ін., акцентують увагу на її негативних на- слідках у процесі інтелектуального розвитку людини, зокрема її когнітивно-пізнавальної сфери [1; 11; 18].


© Талалай Ю.О., 2020

   Мета – схарактеризувати низку нових підхо- дів до тлумачення сутності й класифікації типів багатомовності.
   Виклад основного матеріалу. Розширен- ня проблематики наукових студій з питань ба- гатомовності  та  відкриття   нових   перспектив у цій дослідницькій галузі спостерігаємо лише в 50-ті рр. ХХ століття завдяки науковим пошу- кам американських мовознавців У. Вайнрайха [16; 17] та Е. Хаугена [4; 5]. У 1953 р. У. Вайнрайх опублікував наукову розвідку «Мови у взаємодії з іншими мовами». У. Вайнрайх та Е. Хауген запропонували якісно нові критерії,  принци-  пи і підходи до трактування сутності феномену багатомовності. Зокрема вчені виокремили два ключові аспекти в процесі дослідження цього явища – психолінгвістичний, що стосується осо- бливостей використання конкретною людиною декількох мов у процесі життєдіяльності, і со- ціолінгвістичний, що стосується співіснування  і взаємовпливу мов у межах цілих спільнот, культур, регіонів тощо. Такий підхід спричинив суттєве оновлення тематики і проблематики на- укових праць з питань багатомовності, посилен- ня дослідницького інтересу до проблем взаємодії мов, соціального і культурного тла мовної вза- ємодії, методики дослідження мовних контактів тощо. У результаті цього науковці запропону- вали якісно нове бачення явища багатомовнос- ті. Так, У. Вайнрайх виділяє декілька її типів, зокрема складену багатомовність як наслідок зростання людини в багатомовному середовищі; координативну багатомовність як результат жит- тєдіяльності людини в умовах імміграції; субор- динативну багатомовність як продукт штучного засвоєння мов, наприклад, у процесі шкільної іншомовної освіти. Отже, проблему формуван- ня багатомовності особистості лінгвіст розглядає крізь призму багатомовності суспільства.
   Тут варто зазначити, що для згаданих вище наукових праць характерне синонімічне вжи- вання понять «багатомовність» і «двомовність». Певне розмежування їх значень спостерігаємо лише в 60-ті рр., зокрема в фундаментальній монографії   чеського   лінгвіста   В.  Вільдомека
«Мультилінгвізм» (1963), присвяченій передов- сім проблемі пізнавальних стилів багатомовних осіб [14]. Учений вказує на нечіткість понятійно- термінологічного апарату проблеми багатомов- ності. В. Вільдомец окреслив на термінологічні проблеми та прогалини в дослідженнях бага- томовності: «Це не так легко дати визначення мультилінгвізму» [14, c. 262], водночас запропо- нували диференціювати поняття «двомовність» як «майстерність у  володінні  двома  мовами»  та  «багатомовність»  як  «належну  обізнаність  в особливостях більш, ніж однієї мови». Виходячи з таких міркувань, дослідник уважає доцільним розглядати двомовність як варіант багатомов- ності. Відповідно термін «багатомовність» є, на його думку підпорядковуючим, а «двомовність» натомість підпорядкованим, що слугує лише для позначення відповідної комбінації мов. При цьому В. Вільдомек розглядає поняття «багато- мовність» у кількох значеннях, а саме як інди- відуальне явище, що виражається у наявності   в мовному репертуарі особи щонайменше трьох мов як засобів комунікації, та як соціальний фе-

номен, що знаходить вияв у співіснуванні декіль- кох мов у межах певної суспільної спільноти [14]. Знаковою публікацією з проблем багатомов- ності 60-х рр. стала праця канадських лінгвістів з університету МкДжілл Е. Піл та У. Ламберта
«Взаємозалежність білінгвізму та інтелекту» (1962), яка  спричинила  справжній  переворот  у поглядах на цю проблему. В результаті про- веденої дослідницької роботи науковці вказали на суттєві позитивні впливи двомовності на роз- виток дитини, зокрема в когнітивному і соціо- культурному планах.  Порівнюючи  одномовних і двомовних учнів з однаковим соціокультурним рівнем, вчені констатували, що перші під час тестування інтелектуальних здібностей і, зокре- ма, розв’язання завдань, які передбачають гнуч- кість і оригінальність мислення мали значно гір- ші результати. Ця робота сприяла спростуванню поширеного досі міфу, що двомовність/багато- мовність лише розпорошує розумовий потенці- ал дитини, стає перешкодою на шляху її повно- цінного інтелектуального розвитку та зростанню кількості прихильників позитивного ставлення до багатомовності [9].
   У результаті цього наукова література з проб- леми багатомовності 70-80-х рр. характеризу- ється передовсім спрямованістю дослідницького інтересу на з’ясування чинників розвитку і по- ширення багатомовності та на питання мовного трансферу і метамовної свідомості. Зокрема ці проблеми стали об’єктом досліджень шведсько- го психолінгвіста А. Стедьє, фінського лінгвіста Х. Рінгбома, американського мовознавця Ж. То- мас та ін. А. Стедьє однією з перших зосередила свою дослідницьку увагу на проблемі освоєння другої іноземної мови (ІМ2). У результаті екс- периментального дослідження вчена  довела, що навчальна діяльність фінських студентів, які вивчали німецьку мову як другу іноземну (ІМ2) (після шведської як першої іноземної), від- значалася кращою результативністю порівняно з навчальною діяльністю студентів, які вивча- ли німецьку мову як першу іноземну (ІМ1) [12]. Результати дослідження Астрід Стедьє свідчать про частіше перенесення лексики другої інозем- ної мови (ІМ2) в третю іноземну (ІМ3) в порів- нянні з першою іноземною мовою (ІМ1).
   Фінський лінгвіст Хакан Рінгбом свої наукові пошуки спрямував на дослідження впливів бі- лінгвізму на процес освоєння третьої іноземної мови (ІМ3). Учений встановив, що успіхи дво- мовних учнів в освоєнні англійської як третьої мови (ІМ3) є значно кращими, ніж результати одномовних школярів в оволодінні англійської як другої мови (ІМ2) [10]. У цій науковій роз- відці Х. Рінгбом вводить поняття «відстань між мовами» (language distance). Під цим терміном учений розуміє типологічну схожість/відмінність між мовами. На думку вченого, мультилінгваль- ні мовці більш схильні переносити знання з цієї іноземної мови, з першої іноземної (ІМ1) чи дру- гої іноземної (ІМ2), яка типологічно ближча до третьої іноземної (ІМ3) [10]. Аналогічні висновки зробила і Дж. Томас, відзначаючи кращі успіхи учнів, які володіли англійською та іспанською мовами, порівняно з їхніми одномовними одно- літками у процесі освоєння французької мови. Дошукуючись факторів, що визначають ці успі-

хи, дослідники вказали на більш широкий обсяг лінгвістичних знань, умінь і навичок білінгваль- них учнів, які вони застосовують у процесі осво- єння нових мов, та на вищий рівень розвитку так званої метамовної свідомості, що трактується як здатність до усвідомленої діяльності над мовою, її осмислення і використання [13].
   Широкою популярністю користувалися також роботи з проблеми багатомовності французького лінгвіста Ф. Грожана, який стверджував що ког- нітивно-інтелектуальна сфера монолінгвальної і плюрилінгвальної особистості суттєво різнить- ся: рівень когнітивного розвитку багатомовної людини значно вищий, світогляд – ширший, а досвід спілкування – багатший. Водночас науко- вець наголошував на, що багатомовність – це не просто сума знань кількох мов, а унікальна комп- лексна якість особистості людини, що постійно змінюється і кількісно, і якісно. Відповідно уче- ний закликав не ігнорувати наявні філологічні знання учнів, їхній комунікативний і пізнаваль- ний досвід у процесі освоєння нових мов, та пере- оцінити роль у освоєних учнями мов з позитив- них позицій, використовувати їх як основу для аналогій і зіставлення. При визначенні поняття багатомовності дослідник не був прихильником ідеї перфекного володіння усіма мовами. За його твердженнями, багатомовні особистості зазвичай освоюють і використовують мови з різними ці- лями, у різних галузях життєдіяльності, а тому намагання практичного втілення ідеї освоєння низки мов на рівні рідної є і недоцільним, і не- реальним [3].
   Розглядаючи феномен багатомовності під різними кутами зору, науковці запропонували   і низку нових підходів до тлумачення її сутнос- ті й класифікації її типів. Так, шведський мо- вознавець Е. Оксар визначає багатомовність як індивідуальну якість людської особистості та її здатність користуватися декількома мовами як засобами комунікації, акцентуючи увагу пере- довсім на функціональному аспекті багатомов- ності. Відповідно, багатомовність передбачає здатність оперативно переключатися з однієї мови на іншу з урахуванням потреб комуніка- тивної ситуації. Ступінь володіння мовами, за твердженнями дослідниці, при цьому не відіграє вирішальної ролі: «Багатомовність не означає однакове володіння мовами» [8, c. 11]. Така ідея, на її думку, є недосяжним ідеалом, адже жодна людина не опрацьовує ту чи іншу ситуацію від- разу кількома мовами. Взаємозв’язок між мо- вами в мовному репертуарі особистості є досить динамічним і різноманітним: як правило, одна  з мов має домінантне значення, при цьому, як стверджує учена, в процесі життєдіяльності лю- дини будь-яка з мов, якою вона володіє, може стати домінуючою. Натомість так звана доскона- ла багатомовність, тобто володіння кількома іно- земним мовами на рівні рідної, за переконання- ми науковця, є надзвичайно рідкісною [8].
   Цікавим уважаємо і підхід австрійського лінг- віста М. Вандружки до обґрунтування сутності багатомовності, який стверджує, що багатомов- ність є характерною властивістю кожної люди- ни, адже навіть володіючи лише рідною мовою, людина користується різноманіттям її варіантів, зокрема літературним, розмовним, діалектним,

жаргонним тощо. Це явище науковець називає
«внутрішньою багатомовністю», якій, своєю чер- гою, протиставляє «зовнішню багатомовність»  як здатність засвоювати і застосовувати інозем- ні мові. Поняття «іноземна мова» М. Вандружка також трактує досить своєрідно, позначаючи ним не лише мову іншої спільноти, а й невідомий варіант рідної мови, наприклад, діалект чи про- фесійний жаргон. Виходячи з антропологічних та екзистенціальних міркувань, він вказує на не- обхідність неперервного освоєння нових мов і їх варіантів, адже «…ми живемо у декількох, часто дуже різних спільнотах, мови яких невпинно ви- вчаємо протягом усього нашого життя» [15].
   Комплексним, багатовимірним феноменом уважає багатомовність швейцарський мовозна- вець Г. Люді. Виходячи з таких міркувань, він виокремлює три типи багатомовності, зокрема індивідуальну, територіальну та інституційну. Термін «індивідуальна багатомовність» викорис- товує для позначення здатності людини до вико- ристання декількох мов як засобів комунікації. Для позначення специфіки функціонування мов та їх використання у багатомовних країнах чи регіонах науковець застосовує поняття «терито- ріальна багатомовність». Поняття «інституційна багатомовність», за його твердженням, слугує для позначення ситуації використання низки мов на інституційному рівні в межах однієї держави чи міждержавних об’єднань. Учений наголошує, що усі ці типи багатомовності перебувають у тісному взаємозв’язку і взаємозалежності [7].
   Саме ця класифікація, варто зазначити, була покладена в основу цілої низки наукових студій з проблем багатомовності на рубежі ХХ–ХХІ ст. Зокрема питання соціальної (територіальної, інституційної) багатомовності стали об’єктом до- слідницької уваги французьких соціолінгвістів Д. Косте та Ж. Хебрарда у праці «На шляху до багатомовності» (1991). Увага науковців прику- та передовсім до особливостей функціонування мов і їх використання у багатомовному суспіль- стві. У результаті дослідницької роботи вчені ви- окремлюють два типи соціальної багатомовнос- ті: ієрархічну та юкстипозиційну. Прикладом першого типу вони  вважають  мовну  ситуацію у Франції, де французька мова домінує в усіх сферах життєдіяльності суспільства, натомість інші мови, незалежно від їх статусу (регіональні мови, мови національних меншин тощо), попри відсутність будь-яких заборон щодо їх викорис- тання, залишаються підпорядкованими їй. При- клад другого типу – швейцарський феномен чо- тирьох мов [2].
   Проблема суспільної багатомовності стала також об’єктом наукових студій німецького лінг- віста Г. Кльосса. Ключовими поняттями його робіт на цю тематику стали «національна одно- мовність», «індивідуальна одномовність», «дво- мовність і білінгвізм», «багатомовність». Учений зосередив пильну увагу на взаємозв’язках між одномовністю, двомовністю, багатомовністю на індивідуальному і соціальному рівнях. Так, уче- ний вказує на можливу комбінацію національної одномовності з індивідуальною двомовністю і ба- гатомовністю, водночас наголошуючи, що націо- нальна двомовність і багатомовність обов’язково передбачає індивідуальну двомовність і багато-

мовність. Досліджуючи наявні у багатомовно- му суспільстві закономірності, науковець дохо- дить висновку, що здатність послуговуватися кількома мовами передбачає наявність єдино- го соціально-комунікативного колективу, який характеризується використанням мов, які функ- ціонально доповнюють одна одну. Поняття «ба- гатомовність» науковець вживає для позначення здатності індивіда застосовувати декілька мов як засобів спілкування, а також для позначення ко- екзистенції мов і мовних спільнот у межах певної геополітичної одиниці [6].
   Висновки і пропозиції. Підсумовуючи дис- кусії щодо терміна «багатомовність», зазначимо, що він залишається поняттям з відкритою се- мантикою та слугує позначенню найрізноманіт- ніших аспектів проблеми одночасного викорис- тання декількох мов. З метою їх систематичного розгляду в науковій літературі прийнято дифе- ренціювати індивідуальну та суспільну багато- мовність. Поняття «суспільна багатомовність» або «мультилінгвізм» слугує для позначення ситуації співіснування мов у суспільстві. Проб- лема суспільної багатомовності у науковій літе- ратурі представлена у кількох вимірах. Зокрема,

у географічно-політичній площині досліджуєть- ся багатомовність певної територіальної чи гео- політичної структури (наприклад, місто, регіон, країна), а також політичне врегулювання мовної ситуації (визначення статусу, престижу, інститу- ціоналі-зація і легітимація мов тощо). Соціаль- но-психологічний вимір передбачає досліджен- ня особливостей функціонування мов у різних мовних спільнотах у межах суспільства. Поняття
«індивідуальна багатомовність» вживається для позначення ситуації, коли індивід має у влас- ному мовному репертуарі декілька мов. Водно- час поняття «індивідуальна багатомовність» або
«плюрилінгвізм» вживається у вузькому і широ- кому значенні: у першому випадку плюрилінг- вальність особистості має природне походження та характеризується досконалим володінням мов; у  другому  –  багатомовність  виражається у здатності особистості послуговуватися кількома мовами у повсякденному житті без урахування рівня їх компетентності. Виходячи з таких мірку- вань, перспектива нашого дослідження полягає в аналізі особливостей формування плюрилінг- вальної особистості учнів-старшокласників у су- часному мультилінвальному суспільстві.

Список літератури:
1. Braun M. Beobachtungen zur Frage der Mehrsprachigkeit. Gottingische Gelehrte Anzeigen. # 4. 1037. S. 115–130.
2. Coste D. Plurilingual and pluricultural competence. Strasbutg: Counсil of Europe, 2009. P. 1–51. URL: www.coe.intlang
3. Grosjean F. Myths about Bilingualism. URL: www.francoisgrosjean.ch/myths_en.html
4. Haugen E. The Norwegian language in America: A study in bilingual behavior. Philadelphia: Univ. of Pennsylvania Press, 1953. 695 p.
5. Haugen E. Bilingualism in the Americas. Alabama: American Dialect Society, 1956. S. 9.
6. Kloss H. Bilingualism and Nationalism. Journal of Social Issues. 1967. Vol. 234. Issue 2. P. 39–47.
7. Lüdi G. Eidgenössische Volkszählung, 2000. Sprachenlandschaft in der Schweiz. Neuchâtel: Bundesamt für
Statistik. 2005. S. 117–125.
8. Oskar E. Language Contact and Culture Contact: Towards an Intergrative approach in second language acquisition research. Current Trends in European Second Language Acquisition Research / H. Dechert. Clevendon: Multilingual Matters, 1990. P. 10–20.
9. Peal E. The Relation of Bilingualism to Intelligence. Psycological Monographs: General and Applied. 27.3. 1962. P. 1–23.
10. Ringbom H. Cross-linguistic Similarity in Foreign Language Learning. Multilingual Matters, 2007. 143 p.
11. Saer D. Psychological Problems of Bilingualism. Welsh Outlook. XV. 1928. P. 131–134.
12. Stedje A. Interferenz von Muttersprach und zweitsprache aur eine dritte. URL: https://books.google.com.ua/books?isbn
13. Thomas J. The role played by metalinguistic awareness in second and third language learning. Journal of Multilingual and Multicultural Development. # 9. 1988. S. 235–246.
14. Vildomec V. Multilingualism. Leiden: A.W. Sythoff, 1963. 262 p.
15. Wandruszka M. Die Mehrsprachigkeit des Menschen. München, 1979. 357 s.
16. Weinreich U. Languages in contact : Findings and problems. The Hague: Mouton, 1953. 134 p.
17. Weinreich U. Languages in contact, findings and problems. New York: Linguistic Circle of New York, 1953. 148 p.
18. Weisgerber L. Das Worten der Welt als sprachliche Aufgabe der Menschheit. Sprachforum, Jg. # 1. 1955. S. 10–19.





Talalay Yuliya
Drohobych Ivan Franko State Pedagogical University
MULTILINGUALISM AS THE INTERDISCIPLINAR PHENOMENON
Summary. The article focuses on the analysis of the scientific researches on multilingualism; the definitions of the terms “multilingualism” and “bilingualism” have been given; natural and artificial multilingualism have been distinguished; the psycholinguistic and sociolinguistic aspects in the study of this phenomenon types of multilingualism have been covered; individual, territorial and institutional multilingualism have been singled out; the factors for the development and spread of multilingualism have been identified; multilingualism has been defined as the individual quality of a human personality and his/her ability to use several languages as a means of communication. The term “individual multilingualism” is used to refer to a person's ability to use multiple languages as a means of communication. The concept of the “territorial multilingualism” is used to denote the specifics of the languages functioning and their use in multilingual countries or regions. The concept of the “institutional multilingualism” is used to refer to the situation of using a number of languages at the in- stitutional level within a single state or inter-state associations. The scientist G. Lüdi emphasises that all these types of multilingualism are closely interconnected and interdependent. The scientists' attention is primarily focused on the languages functioning peculiarities and their use in a multilingual society. As a result, the scien- tists distinguish two types of social multilingualism: hierarchical and juxtaposition. As an example of the first type, the researchers consider the linguistic situation in France, where the French language dominates in all spheres of the society, while other languages, regardless of their status (regional languages, national minori- ties languages etc.) remain subordinate, despite the absence of any prohibitions on their use. An example of the second type is the Swiss phenomenon of four languages. The problem of social multilingualism has also become the subject of scientific studies carried by German linguist G. Kloss. The key concepts of his work on this topic concerned “national monolingualism”, “individual monolingualism”, “bilingualism”, “multilingualism”.
Keywords: multilingualism, natural multilingualism, artificial multilingualism, individual multilingualism, societal multilingualism, territorial multilingualism, institutional multilingualism.

