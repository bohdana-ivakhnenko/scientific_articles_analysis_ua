«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-1 УДК 821.112.2.-12



Бродська О.О.

Дрогобицький державний педагогічний університет імені Івана Франка
ХУДОЖНЯ ДЕТАЛЬ У ТВОРАХ АРТУРА ШНІЦЛЕРА: МОТИВ ПРОФЕСІЇ У ТЕКСТОВІЙ СТРУКТУРІ
Анотація. Стаття присвячена дослідженню мотиву професії у творах Артура Шніцлера. Встановлено, що для письменника характерні дві оповідні стратегії: експеримент і загадка. Обидві вимагають актив- ного, мислячого читача і спрямовані на те, щоб викликати у нього сумніви, а не пропонувати уже готові рішення. З’ясовано, що у творах Шніцлер часто представляє тематичну сферу психології; його вражали психологічні ускладнення, несвідоме та підсвідоме, а також психотерапевтичні методи. Його лікарська професія знаходить вияв майже у всіх творах, однак не завжди лікар є головним героєм, проте легко розпізнати, наскільки тісно письменник пов’язаний з цією професією. Авторська позиція, співчутливе ставлення до героїв виражається у Шніцлера через художні деталі та мотиви, найбільш значимим серед яких є мотив професії.
Ключові слова: Артур Шніцлер, художня деталь, мотив професії, текстова структура, образ лікаря.

Постановка проблеми. Письменник, а до того ще знаний лікар Артур Шніцлер точ-
но описував особливий душевний стан австрій- ця-віденця, його здатність віддаватися моменту. Його мистецьке слово спрямоване на відобра- ження гри настроїв та переживань, а постійний інтерес до психологічного аналізу, переоцінки культурних цінностей, критичне ставлення до культури разом з витонченістю його літератур- них смаків зробили його творчість дзеркалом ві- денського суспільства кінця ХІХ – початку ХХ ст. Художній набуток А. Шніцлера неодноразо-
во привертав увагу дослідників, однак чимало аспектів літературної спадщини австрійського митця потребують подальшого висвітлення. Ви- бір теми пов’язаний з необхідністю аналізу моти- ву професії у творах автора.
   Аналіз останніх досліджень і публікацій. Огляд досліджень за темою свідчить, що до питан- ня мотивів та образів у творах А. Шніцлера зверта- лися В. Андрієвська (танатологічні мотиви), Є. Зю-

біна (жіночі образи, образ художника), Т. Дубах (образ гризетки). Окремі складники поетики й ав- торської концепції дійсності А. Шніцлера присутні у роботах Д. Затонського, К. Шахової, І. Зимомрі, І. Мегели, Я. Поліщука. Однак, що стосується до- слідження мотиву професії та його змістового на- повнення у творах А. Шніцлера, то тут і надалі за- лишається широкий простір для розвідок.
   Виділення невирішених раніше частин загальної проблеми. У сучас-них літературоз- навчих студіях, присвячених творам А. Шніцле- ра мотив професії та його змістове наповнення не аналізувався. Питання потребує докладного вивчення, адже аналіз мотивів художнього твору покликаний розширити можливості інтерпретації літературного твору, що є одним із важливих і по- ширених видів літературознавчих досліджень.
   Мета статті полягає в розкритті мотиву про- фесії у творчості А. Шніцлера для виявлення змістового наповнення у текстових структурах письменника.

© Бродська О.О., 2020

   Виклад основного матеріалу. Артур Шніц- лер (1862–1931) належав до видатних пись- менників німецькомовного простору на зламі ХІХ–ХХ ст. Після вивчення медицини (1879), а згодом і після здобуття наукового ступеня докто- ра наук (1885), він п’ять років працював асистен- том лікаря у поліклініці разом зі своїм батьком Йоганном Шніцлером (1835–1893). З 1887 року, завдяки сприянню батька, Артур Шніцлер був редактором «Міжнародного медичного огляду» («International Clinical Review»).
   У своїх творах А. Шніцлер часто представляв тематичну сферу психології, його вражали пси- хологічні ускладнення, несвідоме та підсвідоме, а також психотерапевтичні методи (гіпноз, на- віювання). Першим твором, у якому присутні елементи гіпнозу є п’єса «Анатоль» (1893). Різ- номанітні стани свідомості, настрої і душевна еволюція окремих особистостей знаходять свій вияв у драмах автора, які зосереджені, перш за все, на екзистенційній кризі людини. Легко по- мітити, що конфлікти вирішуються дуже рідко, а герої і надалі перебувають у нестабільному стані, окрім того у різних формах проявляється смерть. Тому логічною видається присутність лі- каря майже у кожному творі А. Шніцлера. Осо- бливо важливу роль образ лікаря відіграє у но- велі «Доктор Ґреслер, курортний лікар» (1917). Як правило, це роль стороннього спостерігача, і, можливо, Шніцлер мимоволі надає йому свої професійні якості.
   У новелі «Доктор Греслер, курортний лікар» апробовані нові для творчої манери письменни- ка «вендепункти», тобто новелістичні повороти задля глибшої типізації дійсності. Вони зазвичай кваліфікуються як характерні риси пізньої про- зи А. Шніцлера: паралелізм розвитку головних героїв і символіка форми. Під символікою форми мається на увазі особлива циклічна композиція: початок і кінець новели зв’язані не лише багать- ма поетологічними моментами, а й деталями, місцем дії, що одночасно забезпечує виразний контраст початку і кінця загострення зовніш- нього та внутрішнього конфлікту героя. Подо- лавши коло випробувань, персонаж потрапляє в певну ситуацію чи душевний стан, що проти- лежні до початкових. Варто конкретизувати: ця ситуація зумовлена експозиційними аспектами. Примітним у цій новелі є типовий образ доктора Ґреслера як егоїста, самовдоволеного міщанина. В окресленому образі, незважаючи на ілюзорну впевненість самовладання, торжествують склад- ні закони інстинкту, що незрозумілі навіть для нього, як лікаря. У Ґреслера, пересічного сучас- ника А. Шніцлера, є свої душевні таємниці, які роблять його життя значущим.
   В особливий спосіб образ лікаря розкрива- ється у соціальній драмі «Професор Бернгарді» (1912). Відразу після появи твір був забороне- ний австрійською цензурою «через тенденційне і принизливе зображення суспільних відносин у країні» [5, с. 156]. Дія драми, на думку У. Райн- гарда, «як це звикло у Шніцлера, розповідається швидко; хоча деталі у ній вільно вигадані, вона відображає прихований антисемітський клімат у Відні, який ускладнив життя батька Шніцле- ра до самої смерті» [6, с. 214]. Як колись Йоган Шніцлер, так і герой драми професор Бернгарді

разом зі своїми колегами Туґендфеттером і Кю- пріаном заснував приватну клініку «Елізабе- тінум», у якій спочатку працював директором. Ніхто не сумнівався у його професійному та люд- ському авторитеті.
   У цій приватній клініці перебуває після не- законного переривання вагітності вісімнадцяти- річна дівчинка. Вона при смерті. Однак молода жінка ще цього не знає і думає, що знаходиться на шляху до видужання. Не ставлячи до відома Бернгарді одна з медсестер кличе священика, щоб той дав дівчині останнє соборування. Коли священик з’являється у лікарні, Бернгарді не дозволяє йому підходити до ліжка хворої, моти- вуючи це тим що, йому як лікареві, «довірено благополуччя його пацієнтів до останньої годи- ни» [4, с. 698]. Бернгарді вважає, що дівчина пе- ребуває у стані абсолютної ейфорії. Він повторює знову і знову: «Пацієнтка не знає, що вона поми- рає. Вона весела, щаслива і не сповнена каяття» [4, с. 696]. Саме тому професор не хоче ставити молоду жінку перед лице неминучої смерті. Піс- ля цієї суперечки священик все таки потрапляє до кімнати, але дівчина на той час уже помирає. Супротивник Бернгарді, амбітний заступник директора доктор Ебенвальд навмисно невірно тлумачить цей гуманітарний акт як порушен- ня релігійних почуттів. А оскільки Бернгарді визнає «іудейське віросповідання» [4, с. 711], то цьому інциденту надається недоречне політичне значення. Цей випадок потрапляє в поле зору громадськості і викликає велике обурення серед населення. Щоб «задовольнити християнське на- селення Відня» [4, с. 211], проти Бернгарді розпо- чинають судовий процес і як наслідок таких дій скеровують до уряду протест. Тайкома висловлю- ється думка, що євреїв слід усунути з усіх офіцій- них посад. Бернгарді міг би запобігти цьому за- грозливому протесту, якби прийняв пропозицію Ебенвальда, згідно якої професор повинен про- голосувати на виборах на інституційну посаду за кандидата, на якого вкаже Ебенвальд, а не за висококваліфікованого єврея доктора Венгера.
Вибір Бернгарда розцінювався як акцентування на «антикатолицькій точці зору».
   Коли цей сфальсифікований випадок з’явля- ється у вечірніх газетах, професор Бернгарді йде у відставку з поста директора. Деякі свідки роблять неправдиві свідчення під час суду. Але священик і кілька друзів, які як і Бернгарді є єв- реями, кажуть правду. Професора Бернгарді за- суджують до двох місяців тюремного ув’язнення через «злочин проти релігії». Конкуренти Берн- гарді цим процесом нашкодили лише собі, тому що гро-мадськість тепер вважає директора «Елі- забетінума» «мучеником». Навіть обережна лібе- ральна преса позначає його як «політичну жертву канцелярської діяльності, свого роду медичний Дрейфус» [4, с. 745]. Студенти вітали його оплес- ками після звільнення, а коли він повернувся до- дому, то знайшов багато листів у своїй поштовій скриньці. Йому писали, що він вчинив правильно. Він також дізнається, що медсестра Людмила ви- знала, що свідчила неправдиво. Друзі Бернгарді просять, щоб він почав другий судовий процес, щоб вимагати перегляду справи. Він відхиляє це прохання, тому що вважає: «Усі розумні люди зна- ють, що я сидів невинно» [4, с. 815].

   А. Шніцлер свідомо піднімає єврейське пи- тання і ретельно розглядає антисемітські настрої тодішньої Австрії як з соціальної, так і психоло- гічної точки зору. Зрозуміло, що його, єврея за національністю, ця проблема не могла не ціка- вити. Герой його драми хотів дати дівчині лише кілька щасливих останніх годин і «забезпечити щасливе вмирання» [4, с. 696]. Саме тому це роз- цінили як «злочин проти релігії». Колеги і син Бернгарді хотіли представити цей випадок як втрату працездатності, щоб відразу зайняти міс- це директора. Супротивникам не сподобалося, що у єврея була висока позиція у лікарні, яку він здобув важкою працею і професійним вмін- ням. Крім того, професор уже давно інтегру- вався у суспільство завдяки своїм досягненням і впливові. Конкуренти перетворили дрібницю на велику справу і таким чином погіршили ре- путацію Бернгарді. Йому довелося боротися з ан- тисемітськими тенденціями, нетолерантністю. Однак у той же час він був змушений зіткнутися з боротьбою з клінічними інтригами чоловіків у лікарських халатах. У цьому контексті ми до- ходимо висновку: драма А. Шніцлера «Професор Бернгарді» показує приклади не тільки силових механізмів, а й політичних механізмів, які мо- жуть з них розвиватися.
   Й. Стрелка стверджує, що А. Шніцлер «вва- жається вишуканим, чуйним оповідачем віден- ського суспільства на рубежі століть, яке над- звичайно   любить   різноманітні   задоволення» і «поступається чоловічій власності» [8, с. 5]. Цими словами легко пояснити те, що А. Шніцлер у своїх творах виступає цілком на боці чоловіка і ототожнює себе частково зі своїми персонажа- ми. Індивідуальний образ у всіх його характер- них рисах завжди становить основу його творів.
   Виняткова деталізація характерна і для по- вісті «Новела сну» (1926), дія якої розгортається поміж соціальними і людськими катаклізмами. Персонажі – картонні, які нагадують театр ті- ней. Монолог веде автор, він відтворює побачене внутрішнім зором, намагаючись вкласти у вуста героїв – Альбертіни та Фрідоліна – «вказівки» як діяти. За рахунок цього відчувається певна схематичність, шаблонність, що у свою чергу зу- мовлено відсутністю позиції щодо одного, вираз- но змальованого образу. Натомість центральне місце відведено ідеї. Варто додати, що це було своєрідне художнє втілення визначальних засад теорії сновидінь З. Фройда.
   У повісті зображено шлюб Фрідоліна і Альбер- тіни. Головні дійові особи живуть зі своєю малень- кою донькою у Відні. Фрідолін – лікар за професі- єю. З самого початку новели подружжя зізнається одне одному, що уже не раз відчували симпатію та потяг до інших людей. Вони навіть уявляли собі любовні сцени з цими людьми. «Тому що, як би повно вони не належали одне одному, і в думках, і в почуттях, вони знали обоє, що вчора подих при- годи, свободи й небезпеки торкнувся їх не вперше. Несміливо, болісно, з обережною допитливістю намагалися вони видобути одне в одного зізна- ння, і кожен боязко шукав у глибині душі якийсь випадок, хоча б найнезначніший, щоби шляхом щирої сповіді звільнитися від напруги й недовіри, які несила ставало терпіти. Альбертіна першою – чи, може, тому, що була не терплячішою, м’якшою

чи чеснішою – знайшла у собі мужність відкрито зізнатися» [1, с. 113].
   Центральний конфлікт твору – абстрактна не- вірність. У результаті такої поведінки з’являється відчуження один від одного. Це непорозуміння могло б означати кінець шлюбу, однак у творі пара знову відкриє любов один до одного. Одно- го вечора Фрідоліна викликали на невідкладну допомогу. Він залишає сімейний будинок. Як з’ясується пізніше, цей інцидент ознаменує для нього початок нічного туру, повного сюрпризів. Спочатку він мусить засвідчити смерть пацієнта, потім дочка померлого зізнається йому у коханні до нього. Лікар однак не відповідає взаємністю на її почуття. Але він поки не хоче повертатися додому і йде гуляти. По дорозі він зустрічає юну повію (але статеві зносини не мають місця). Тро- хи виведений з рівноваги, він замислено тиня- ється нічним Віднем, містом привидів, наповне- ним неробами і більш-менш божевільними.
   В одному кафе він зустрічає свого старого польського приятеля. Його знайомий є хорошим піаністом і підробляє тут грою на піаніно. Він роз- повідає Фрідоліну про анонімні зібрання, в яких також бере участь. Фрідоліна це зацікавлює. Він бере на прокат костюм і йде на одне з таких зі- брань. Учасники цього «збіговиська» – чоловіки у масках та в чернечих вбраннях і жінки, які
«стояли тут нерухомо, всі з темними вуалями до- вкруж голови, лоба і потилиці, чорні мереживні маски над обличчям, але окрім того зовсім голі» [1, с. 139]. Тут він зустрічає завуальовану жінку, яка просить його покинути сторонній будинок, тому що він незнайомець, і якщо хтось дізнається про це, його можуть покарати. Не зважаючи на ці застереження, герой залишається, однак його доволі швидко викривають і хочуть за це пока- рати. Таємнича жінка рятує його і дає покарати себе замість нього.
   Усі ці події, сповнені цікавості, але водночас і неприємних моментів тривають майже до само- го ранку. Як у сні лікар переходить від однієї си- туації в іншу. Зовні з ним нічого не відбувається, але він розуміє, що світ втратив здоровий глузд, будь-яке відношення до реальності. Повернув- шись додому, Фрідолін розбудив дружину, якій у цей час снився сон. У цьому сні вона зрадила свого чоловіка, а він, хоч і знав про невірність своєї дружини, вбив себе з любові і відданості їй. Їй не було шкода його, вона сміялася і глузувала з нього. На ранок цей сон переходить у реаль- ність, плутанина ще більше посилюється, коли лікар намагається знайти пояснення подіям ми- нулої ночі.
   У повісті сон постає дійсністю і навпаки. Звід- си – передчуття, що Фрідолін ось-ось прокинеть- ся від кошмару, а Альбертіна, переказуючи свій сон, прикриє ним правду. Герой А. Шніцлера безпорадно шукає нитку Аріадни в лабірин- ті сну. Він не може контролювати дію, не може втрутитися у власну круговерть нічної фантазії. Це зумовлено тим, що в повісті все побудовано на контрасті. А. Шніцлер майстерно плете інтри- гу і це викликає зацікавлення у читача. Яку ж мораль намагався автор закласти у свій твір? Як поведеться Фрідолін після всіх пертурбацій, че- рез які вважав за належне провести його автор? Зрештою з’ясовується: все було придумано лише

з однією метою – змусити подружжя усвідомити крихкість людських відносин, значення «підсві- домого» і безперечну важливість шлюбу.
   Наприкінці твору автор залишає своїх героїв, утім, як і на початку повісті, у просторі між сном і дійсністю: «Вони лежали мовчки, можливо, у лег- кій дрімоті, близькі одне одному як ніколи досі, доки зі звичним вуличним гамором, з переможним сонячним промінням, що пробивалося крізь щіли- ну між шторами, із дзвінким дитячим сміхом десь поблизу не розпочався новий день» [1, с. 174].
   У цій новелі майже наскрізно присутній опо- відач, який виявляється у третій особі однини. Він зближує читача з відчуттями, думками та по- чуттями протагоніста (Фрідоліна). Таким чином інцидент передається читачеві саме з точки зору головного героя. Це підтверджує вищезазначене твердження, що Шніцлер орієнтується у своїх творах на чоловічий образ. Про почуття інших дійових осіб читач дізнається тільки з діалогів або, як у випадку з Альбертіною, опосередковано через сон [3, с. 638, 644, 667]. Слід також дода- ти, що автор використовує невласне пряму мову та внутрішній монолог. Події охоплюють один день і дві ночі.
   В.Ґ. Зебальд вважає, що «сон служить засобом пізнання, тому що у ньому відчуваються прихо- вані відчуття» [7, с. 127]. Саме так усвідомлює Альбертіна уві сні, що її стосунки з Фрідоліном знаходяться під загрозою через численні при- страсні спокуси повсякденного життя. Ця не- безпека виражається не тільки в переживаннях Фрідоліна, а й посилюється сном Альбертіни. В.Г. Зебальд стверджує, що «уві сні підсвідомість розпізнає те, що залишається непоміченим, коли людина не спить» [7, с. 129].
   «Новела сну» – це результат багаторічного за- няття А. Шніцлера психоаналізом. З його допо- могою він може аналізувати людей і зображати їх у відносинах з іншими. Існування підсвідомос- ті також має велике значення для австрійського автора. За допомогою цієї екстрасенсорної моделі він відкрив шлях до абсолютно невідомих нових поглядів свого часу. У своїх творах він розглядає рольові відносини між людьми, але особливо між чоловіками і жінками. На митця в основному вплинула інтерпретація сновидінь З. Фройда, який також жив і працював у цей час і вважа- ється основоположником психоаналізу. Шніцлер

використав теорію Фройда в аналізованій пові- сті, у новелі «Лейтенант Ґустль», повісті «Панян- ка Ельза». Б. Урбан підкреслює, що Фройд «діє як психолог і вчений-медик, у той час як Шніц- лер робить це на літературному рівні» [9, с. 212]. Образ лікаря присутній майже у всіх творах
А. Шніцлера, однак не завжди є головним ге- роєм, проте легко розпізнати, наскільки тісно письменник пов’язаний з цією професією. Це засвідчують окрім аналізованих творів оповіда- ння «Смерть холостяка», новели «Вмирання»,
«Прощання», «Син. Із записок лікаря», роман
«Пані Берта Ґарлан» та інші. Ці твори, поза сум- нівом, належать людині, чиї спостереження за життям потверджені багатою науковою і лікар- ською практикою. Очевидно, саме з цієї причини А. Шніцлер не обмежився нату¬ралістичним від- творенням життєвих обставин. Він часто пропо- нував сміливі, неоднозначні і навіть провокацій- ні шляхи розв’язання «натуралістичних» питань генетичного характеру, впливу на людину се- редовища й оточення (новели «Син», «Багатсво»,
«Вмирання»), темпераменту (новела «Наречена») [детальніше див.: 2, с. 45–86]. Чинник спадковос- ті і виховання, ідея соціального детермінізму, вплив середовища, тобто все те, що поширював натуралізм, у загальному підсумку підпорядко- вувалося одному – психології. Інтерпретуючи проблему особистої несвободи і залежності лю- дини від обставин, А. Шніцлер спирався не на біологічні чинники, а на експериментальну базу різних природничо-наукових знань. Вони на той час набували статусу наукових засад, зосібно, психології, психіатрії, психоаналізу.
   Висновки і пропозиції. Психоаналітичні мотиви та психологічні прийоми у творчості ав- стрійського письменника дозволили розкрити нові форми художнього бачення, принципи ху- дожнього пізнання дійсності, особливості творчо- го методу Шніцлера-прозаїка. Звернення у тво- рах до глибин психології в основному склалося під дією історичних змін у суспільстві, науці, культурі Австрії на межі ХІХ–ХХ ст., а також життєвого і професійного досвіду Шніцлера.
   Авторська позиція, співчутливе ставлення до героїв виражається у Шніцлера через худож- ні деталі та мотиви, найбільш значимим серед яких є мотив професії, безпосередньо пов’язаний з лікарською професією А. Шніцлера.

Список літератури:
1. Артур Шніцлер. Повернення Казанови. Повісті, оповідання / переклад з німецької та примітки Івана Мегели. Чернівці : Видавництво газети «Молодий буковинець», 2003. 336 с.
2. Бродська О.О. Артур Шніцлер : поетика тексту : монографія / за ред. М.І. Зимомрі. Дрогобич : Посвіт, 2011. 188 с.
3. Arthur Schnitzler : Gesammelte Werke in drei Bänden. Band I : Erzählungen / hrsg. H. Scheible. Patmos Verlag GmbH & Co. KG Artemis & Winkler Verlag, Düsseldorf und Zürich, 2002. 927 s.
4. Arthur Schnitzler : Gesammelte Werke in drei Bänden. Band II : Dramen / hrsg. H. Scheible. Patmos Verlag GmbH & Co. KG Artemis & Winkler Verlag, Düsseldorf und Zürich, 2002. 999 s.
5. Beier N. «Vor allem bin ich...». Judentum, Akkulturation und Antisemitismus in Arthur Schnitzlers Leben und Werk. Göttingen: Wallstein Verlag, 2008. 620 s.
6. Reinhard U. Schnitzler – Kommentar zu den erzählenden Schriften und dramatischen Werken. München, 1974. 257 s.
7. Sebald W.G. Das Schrecknis der Liebe. Überlegungen zu Schnitzlers «Traumnovelle». Merkur : Deutsche Zeitschrift für europäisches Denken 39.2. Berlin, 1985. S. 120–131.
8. Strelka J.P. Die Seele … ist ein weites Land : Kritische Beiträge zum Werk Arthur Schnitzlers / hrsg. J.P. Strelka. Bern : Lang, 1997. 201 s.
9. Urban B. Arthur Schnitzler und Sigmund Freud : Aus den Anfängen des «Doppelgängers». Zur Differenzierung dichterischer Intuition und Umgebung der frühen Hysterieforschung. Germanisch-Romanische Monatsschrift. Heidelberg : Universitätsverlag C. Winter, 1974. Neue Folge 24. S. 193–223.

References:
1. Megela, I. (2003). Artur Shniczler. Povernennya Kazanovy. Povisti, opovidannya [Return of Casanova. Tales, stories]. Chernivci: Vydavnycztvo gazety «Molodyj bukovynecz». (in Ukrainian)
2. Brodska, O.O. (2011). Artur Shniczler: poetyka tekstu [Arthur Schnitzler: The poetics of the text]. Drogobych: Posvit. (in Ukrainian)
3. Scheible, H. (2002). Arthur Schnitzler : Gesammelte Werke in drei Bänden. Band I: Erzählungen. Düsseldorf und Zürich.
4. Scheible, H. (2002). Arthur Schnitzler : Gesammelte Werke in drei Bänden. Band II: Düsseldorf und Zürich.
5. Beier, N. (2008). «Vor allem bin ich...». Judentum, Akkulturation und Antisemitismus in Arthur Schnitzlers Leben und Werk. Göttingen: Wallstein Verlag.
6. Reinhard, U. (1974). Schnitzler – Kommentar zu den erzählenden Schriften und dramatischen Werken. München.
7. Sebald, W.G. (1985). Das Schrecknis der Liebe. Überlegungen zu Schnitzlers «Traumnovelle». Merkur: Deutsche Zeitschrift für europäisches Denken 39.2. Berlin. S. 120–131.
8. Strelka, J.P. (1997). Die Seele … ist ein weites Land : Kritische Beiträge zum Werk Arthur Schnitzlers. Bern: Lang.
9. Urban, B. (1974). Arthur Schnitzler und Sigmund Freud : Aus den Anfängen des «Doppelgän-gers». Zur Differenzierung dichterischer Intuition und Umgebung der frühen Hysterieforschung. Germanisch-Romanische Monatsschrift. Heidelberg : Universitätsverlag C. Winter. S. 193–223.





Brodska Oksana
Drohobych Ivan Franko State Pedagogical University
LITERARY DETAIL IN THE WORKS BY ARTHUR SCHNITZLER: A MOTIF OF PROFESSION IN THE TEXT STRUCTURE
Summary. Arthur Schnitzler belonged to the outstanding writers of the German-speaking space at the turn of the nineteenth and twentieth centuries and was particularly distinguished by his «sensitive» and «psycho- logically detailed» descriptions of Viennese society. The writer is particularly characterized by two narrative strategies: experiment and riddle. Both require an active, thoughtful reader and are designed to raise doubts in him rather than offer ready-made solutions. In his works A. Schnitzler often represents the thematic sphere of psychology; he was impressed by psychological complications, unconscious and subconscious as well as psycho- therapeutic methods (hypnosis, suggestion). The medicine motive encouraged the write to embody the doctor’s theme in literary works, in development of key problems of creation: arts, freedoms, settings of artist, rela- tions of man and society. His medical profession is revealed in the social drama «Professor Bernhardi», which reflects the anti-Semitic policy of Austria at that time and shows examples of not only force but also political mechanisms. Exceptional detailing is also characteristic of the novella «Dream Story», the action of which takes place between social and human cataclysms. The characters are cardboard that resemble a shadow theatre. The monologue is conducted by the author, who reproduces what he sees from the inside vision, trying to put into the mouths of the characters «instructions» what to do. That’s why there is a certain schematics, a pattern that is caused by the lack of position regarding a single, clearly depicted image. The central place is given to an idea, a kind of literary embodiment of the foundations of the Freud’s theory of dreams. The image of a doctor is present in almost all Schnitzler’s works but he is not always the main character. However, it is easy to dis- tinguish how closely the writer is connected with this profession. This is proved by the stories «The Bachelor’s Death», «Doctor Grasler, a spa doctor», the novellas «Dying», «Farewell», «The Son. Extracts from a Doctor’s Manuscripts», the novel «Mrs. Bertha Garlan» and others.
Keywords: Arthur Schnitzler, literary detail, motif of profession, textual structure, image of a doctor.
