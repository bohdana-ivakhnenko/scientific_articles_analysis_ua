«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-9 УДК 81'373.7=112.2=161.2



Каракевич Р.О.

Дрогобицький державний педагогічний університет імені Івана Франка
 ЛІНГВОКУЛЬТУРЕМНА АСИМЕТРІЯ ГАСТРОНІМІВ (НА МАТЕРІАЛІ НІМЕЦЬКОЇ ТА УКРАЇНСЬКОЇ МОВ)
Анотація. У статті досліджується лінгвокультуремна асиметрія та національно-культурний смисл фра- зеологічних одиниць у сфері матеріальної культури. Аналіз процесів утворення та розвитку фразеологіз- мів у різних мовах дає можливість виявити лінгвокультурологічні особливості фразеологічних номінацій, а також спільні й відмінні характерні особливості фразеологічних лінгвокультурем-гастронімів на пона- чення артефактів у сфері матеріальної культури німців і українців. Маніфестація лінгвокультуремної асиметрії саме на матеріалі ФО з компонентами гастронімами має глибоке концептуальне підґрунтя, на якому базується сакральність багатьох продуктів харчування. Відтак, ставлення до страв переважно по- божне, культове. Часто – як німці, так і українці – використовують страви або напої при обрядах і ритуа- лах. За спільним культурним складником гастроніми організовуються в гастрономічний культурний код, який є системою знаків матеріального й духовного світу, що стали носіями культурних смислів. Образна система харчових продуктів вважається одним із найважливіших кодів культури. Декодування культур- ного коду сприяє, на наш погляд, вивченню світосприйняття та світорозуміння певного лінгвосоціуму. Продукти харчування – це один із найдавніших універсальних “пластів матеріальної культури й побуту, що являє собою історично першу сферу виникнення та існування культурних цінностей, людина оперує цим поняттям щоденно, оскільки продукти харчування є першоосновою фізичного існування”.
Ключові слова: семантична структура, лінгвокультурологічне значення, національно-культурний зміст, лінгвокультуремна асиметрія, фразеологічні номінації, національно-культурный аспект, лінгвосоціум, гастросемантика, концептополе, культурний код.



Постановка проблеми. Фразеологія – най- яскравіший  спосіб  віддзеркалення  куль-
тури в мові – відтворює в концентрованому ви- гляді специфіку історико-культурного розвитку тієї чи іншої національно-культурної спільноти, допомагає вирішити одну з найактуальніших проблем сучасних семантичних і лінгвосеміотич- них досліджень – проблему взаємодії змісту мов- них одиниць із пізнанням (когніцією) людини та її культурою. Фразеологічні одиниці (ФО) є, на

наше переконання, необхідними для адекватно- го лінгвокультурологічного осмислення фактів мови й культури, взаємодії різних мовленнєвих структур у процесі комунікації носіїв різних лінг- вокультур та для виявлення ізоморфних й ало- морфних структурно-семантичних та образно-ха- рактерологічних особливостей знаків вторинної номінації. Це пов’язано насамперед з тим, що ФО виникають у національних мовах на основі такого образного представлення дійсності, яке відобра-


© Каракевич Р.О., 2020

жає побутово-емпіричний, історичний чи духов- ний досвід мовного колективу, пов’язаний, без- умовно, з його культурними традиціями, оскільки суб’єкт номінації в мовній діяльності – це завжди суб’єкт національної культури [див., напр.: 11].
   Цей напрям мовознавчих досліджень, який нині визначається як зіставно-лінгвокульту- рологічний [див., напр.: 6], виходить в основно- му з аспекту вивчення вираження ФО, близь- ких за значенням, розбіжностей у складі слів- компонентів, особливо культурно маркованих. Результатом аналізу й опису в такому випадку слугує виявлення як власне національного, так і універсального на рівні плану вираження певних концептуальних структур. Невипадково розвід- ки цього спрямування вписуються у парадигму національно-культурного аспекту дослідження значення, де національне – це насамперед сама мова разом з її знаками культури, тобто наймену- ваннями на позначення характерних для певного народу реалій – назв специфічних знарядь праці, речей, власних імен, міфологем, символів тощо. На думку В.М. Телія, зокрема, культура виража- ється певними суб’єктами, втіленими в матеріаль- ну форму природними реаліями (такими, як небо, земля, рослини), артефактами (хрест, дім, чаша), ментефактами (добро, зло, істина, совість), панів- на більшість яких набуває вербального, знакового вираження у вигляді концептів культури. У своїй сукупності вони створюють “символічний Всесвіт культури” [12, с. 409].
   Актуальність статті зумовлена антропоцен- тричним спрямуванням сучасних лінгвістичних досліджень на розкриття національно-культур- ного смислу фразеологізмів-гастронімів та їх лінгвокультуремної асиметрії у сфері матеріаль- ної культури.
   Аналіз останніх досліджень і публіка- цій. Найчіткішу маніфестацію (етно)культур- ного складника того чи іншого концепту можна простежити на прикладі ФО, які містять у сво- їй структурі релевантні для будь-якого лінгво- культурного соціуму компоненти. З-поміж таких культуронасичених компонентів виокремлюють- ся лексеми, які номінують продукти харчування та напої – гастроніми (від грецьк. gastros “шлу- нок” + nomos “закон” + onyma “ім’я”), бо “національ- на їжа – це та частина Космосу, що переходить до нас усередину і стає частиною мікрокосмосу. Їжа – це посередник між внутрішнім та зовніш- нім світами” [7, с. 49], тому такі реалії матеріаль- ної культури, як національні кухні, страви, що формуються на основі спільного для певного на- роду смакових відчуттів, є невід’ємною частиною національної культури кожного народу і явля- ють собою цінності [15, с. 48].
   В.Г. Гак, виокремлюючи серед інших сфер культури і харчування, пише про те, що в цій сфе- рі можна розрізняти чотири аспекти [5, с. 140–141]:
1) артефакти (продовольчі продукти, кухонний посуд тощо); 2) організація (розподіл форм при- йому їжі протягом року і протягом доби); 3) ідео- логія (сукупність  уявлень,  вірувань,  символів  і т. п., що стосуються цієї сфери культури), яка представлена в тому випадку, якщо прийом їжі пов’язаний з якими-небудь символами або обря- дами (весільний обід, поминки тощо), а також із харчовими  табу  та  преференціями;  4) поведін-

ка (розсаджування людей за столом, поведінка  в момент прийому їжі). Це дозволяє нам екстра- полювати засади аналізу кулінарних текстів П.П. Буркової [2, с. 12] на гастрономічне концеп- тополе будь-якої мови в цілому і визначити його як окрему семіотичну підсистему, яка складаєть- ся із (1) знаків-самоідентифікації, (2) національ- ної самоідентифікації, (3) знаків ідеологем та
(4) знаків культурних домінант.
   Так, 1) гастрономінації як знаки-самоіденти- фікації та національної самоідентифікації дозво- ляють судити про людей за тим, що вони їдять, оскільки кожний народ асоціює себе з певними стравами, наприклад, за українцями закріпила- ся репутація споживачів сала, борщу та горілки (самогону), а за німцями – кислої капусти з сосис- ками та пива. Національна самоідентифікація пов’язана також із релігійними стереотипами (напр., дотримання посту в християн); 2) знаки- ідеологеми пов’язані з номінацією сфери влади та відповідної ідеології, бо протягом всієї істо-  рії розвитку людства за тим чи іншим владним режимом закріплювався гастрономічний образ;
3) як культурні домінанти гастрознаки номінують культурні цінності (напр., манери поведінки за столом, моду на певні продукти харчування, пріо- ритети споживання тієї чи іншої страви в україн- ській або німецькій лінгвокультурі тощо).
   Наукова новизна одержаних результатів. Розкрито національно-культурний смисл фразе- ологічних одиниць у сфері матеріальної куль- тури на матеріалі німецької та української мов; виявлений їх культурологічний аспект, функ- ціональність, джерела національно-культурної специфіки та лінгвокультуремну асиметрію, що має глибоке концептуальне підґрунтя, на якому базується сакральність багатьох продуктів хар- чування німців і українців.
   Мета даної розвідки полягає у виявленні наці- онально-культурного смислу, функціональності та вивленні спільних і відмінних характеристик фразеоло-гічних лінгвокультурем-гастронімів.
   Об’єкт: фразеологічні лінгвокультуреми-га- строніми на поначення артефактів у сфері мате- ріальної культури німців і українців.
   Отже нім. SPEISEN / укр. СТРАВИ є гіпоніма- ми до ключових гіперконцептів гастрономічного коду – нім. ESSEN / укр. ЇЖА, які відображають одну з найголовніших умов біологічного вижи- вання людини, оскільки харчування є необхід- ною умовою людського існування і, відповідно, одним із найважливіших чинників зовнішнього середовища, який постійно впливає на людину, бо потреба в харчуванні є однією з фундамен- тальних потреб людини, від якої безпосередньо залежить саме життя [17, с. 67]. Тому ці концеп- ти належать до найважливіших смислових сфер буденної свідомості; вони визначають існування етнокультури і значною мірою формують її лінг- восеміотичну систему та систему комунікації.
   Так, низка феноменів харчування німецької гастрокультурної системи має чітко виражену національну специфіку, що виявляється в га- строномічних уподобаннях німців: у центрі цієї системи знаходяться номінації м’яса й ковбасних виробів (Wurst “ковбасаˮ, Würstchen “сосискаˮ, Bockwurst “сарделькаˮ), картоплі (Kartoffel “картопляˮ) та пива (Bier “пивоˮ) як типових ні-

мецьких продуктів, які віддзеркалюють етнічну, лінгвосеміотичну й комунікативну специфіку  [9, с. 6]. Натомість центр гастрокультурної систе- ми давніх слов’ян, а відтак і українців, презентує рослинна їжа (зернові культури, пізніше овочі), що пояснюється розвиненим землеробством у цих народів.
   Тому не дивно, що фразеологізації німецьких флазеологізмів-лінгвокультурем значною мірою сприяє гастрономонім Wurst “ковбасаˮ, оскільки цей продукт харчування є одним із найулюбле- ніших для німців. Існує навіть європейський сте- реотип про німців як ковбасників, хоча цей сте- реотип досить відносний, бо ковбаса, як продукт, була відома ще з часів античності (в гомерівській “Одіссеї” згадується їжа подібна до ковбаси: киш- ки тварин, начинені жиром і кров’ю). Саме ж слово Wurst “ковбасаˮ – сучасний продукт хар- чування – можна назвати німецьким “винахо- дом”, яке зафіксоване ще з 11-го століття. Любов німецького народу до цієї їжі віддзеркалилась у багатьох ФО, пареміях і навіть власних іменах (напр., Hanswurst – персонаж у народних шван- ках), не говорячи вже про більш ніж 100 сортів ковбаси у Німеччині [4, с. 152].
   Дійсно, існують численні сорти цього про- дукту харчування, технологія виробництва яко- го бере свій початок із Середньовіччя [13]: die Weisswurst – варена теляча ковбаса з приправа- ми, яку перед вживанням підігрівають у кипля- чій воді; die Bockwurst – ковбаски, сардельки із суміші нежирного м’яса. Перед вживанням їх відварюють, зазвичай продаються на вулиці; die Knackwurst – невелика злегка копчена ковбаса з посіченого м’яса та шматочків сала, подається гарячою; die Leberwurst – ковбаса з печінки тва- рин. Один із найпопулярніших у німців сортів ковбаси; die Mettwurst – копчена ковбаса з не- жирного посіченого м’яса; die Schlackwurst – злег- ка підкопчена суха ковбаса з яловичини, свини- ни та шматочків сала.
   Значна частина ФО з гастронімом die Wurst віддзеркалює звичаї і традиції німців, напр.: Wurst wider Wurst (букв.: ковбаса проти ков- баси) – “послуга за послугу” [23, Bd. 5, с. 1749]. Фразеологізації цієї одиниці сприяв середьовіч- ний звичай дарувати один одному з приводу свя- та забою домашньої худоби (Schlachtfest), свиней зокрема, шматок м’яса чи ковбаси, зробленої зі свинини. При цьому подарунки були рівноцінні, що й сформувало внаслідок інтеграції перифе- рійних зон концептів “Подарунок” і “Послуга” значення аналізованої ФО (пор. прислів’я brät’st du mir eine Wurst, so lösche ich dir den Durst (букв.: якщо ти приготуєш для  мене  ковбасу,  то я втамую твою спрагу) – “за позику віддяка” [18, т. 2, с. 333]). Сприяла фразеологізації ана- лізованої ФО і аналогія з біблійним Auge um Auge, Zahn um Zahn (букв.: око за око, зуб за зуб) [4, с. 153]. Традиція проведення народних зма- гань, за даними Л. Рьоріха [23, Bd. 5, с. 1750], лягла в основу образно-мотиваційної бази ще од- нієї ФО: es geht um die Wurst (досл.: йдеться про ковбасу) – “наразі настав вирішальний момент” [22, с. 686], оскільки переможці таких змагань часто отримували у винагороду ковбасу.
   В українців же ковбаса – особливо домашньо- го приготування – є чітко вираженим знаком на-

ціональної самоідентифікації. Вона завжди по- ціновувалася і не була частим “гостем” на їхніх столах, бо під час постів, яких суворо дотримува- лися українці, ковбаса була забороненою стра- вою (пор. дбає як за ковбасу в піст – “не дбає, байдуже ставиться” [20, с. 71]).
   Протягом уже не одного століття ковбаса вва- жається улюбленою стравою українців [10, с. 295], що знайшло своє віддзеркалення у “душі народу” (фразеології), напр.:
   – ковбаса делікатес, зажди ласий шматочок: ласий як до ковбас – “має особливу пристрасть”; ласий як кіт на ковбасу – “дуже любить що-н.” [20, с. 71];
   – ковбаси ніколи не буває багато: довге як ков- баса – “про що-н. мале, коротке” [20, с. 71];
   – втрата ковбаси свідчить про певні збитки, які засмучують людину: сердиться як би пес ков- басу з’їв кому – “дуже невдоволений, сердитий” [20, с. 114].
   Як бачимо, в українській і німецькій мовах іс- нує повна асиметрія ФО-лінгвокультурем із га- стрононімним компонентом ковбаса, створюючи у такий спосіб релевантне для обох концептопо- лів етнокультурне наповнення.
   Лінгвокультуремно маркованим як у німець- кій, так і в українській лінгвоспільнотах є також гастрономонім Butter “маслоˮ, що входить до складу численних ФО. Проте ця маркованість не є такою домінуючою, як для ФО з компонен- том ковбаса, оскільки тут маємо спільні концеп- туальні засади утворення ФО, які базуються на властивостях коров’ячого масла:
   1) жирова м’яка речовина, напр.: нім. es geht wie Butter (букв.: це йде, наче масло) – “що-небудь йде (проходить) безперешкодно”; jemandem Butter aufs Brot schmieren (букв.: намазувати кому-небудь масло на хліб) – “умаслювати, уле- щувати кого-небудь” [16, с. 42; 18, т. 1, с. 132]; укр. (іти, піти і т. ін.) як з маслом – “легко, успішно, чітко, без перешкод і т. ін.; дуже добре”; говорить як маслом мастить – “облесно, улес- ливо говорить”; плаває як пиріг у маслі – “благо- денствує, заможно живе” [20, с. 89; 21, с. 368];
   2) розтавання масла та перехід до м’якого ста- ну, напр.: нім. ein Herz wie Butter haben (досл.: мати серце, наче масло) – “бути м’якосердим”; weich wie Butter sein (досл.: бути м’яким, наче масло) – “бути м’якосердим”; zerschmelzen / dahinschmelzen wie Butter an der Sonne (досл.: танути, наче масло на сонці) – “швидко мина-  ти (про яке-небудь почуття)”; wie Butter an der Sonne zerrinen (букв.: танути, наче масло на сон- ці) – “спливати як вода, танути як віск (напр., про гроші)” [16, с. 42];
   3) ситний продукт харчування, напр.: нім. Butter verdirbt keine Kost (букв.: масло не псує страву) – “каші маслом не зіпсуєш”; Butter bei den Fischen haben (досл.: мати масло з рибою) – “чудо- во жити, мати гроші”; das ist ein Stück Butter im Brei (букв.: це шматок масла в каші) – “неочіку- ване щастя” [18, т. 1, с. 133; 23, Bd. 1, с. 286]; укр. живе (плаває) як вареник у маслі – “добре, замож- но живе”; живе як галушка в маслі – “добре, за- можно живе, благоденствує”; живе (купається) як пампух у маслі – “благоденствує, заможно живе”; живе (купається) як сир у маслі – “безтурботно живе, благоденствує” [20, с. 20, 35, 109, 135].

   Як бачимо, не всі властивості масла рівномір- но концептуалізовано у згаданих мовах, що свід- чить про певну лінгвокультуремну асиметрію ФО з гастронімом масло. Така асиметрія може бути викликана етнокультурно маркованими ком- понентами ФО (напр.: компонент пампух у ФО живе (купається) як пампух у маслі) або націо- нально й культурно специфічними когнітивними підвалинами світосприйняття та світорозумін- ня об’єктивного світу українським і німецьким етносами, напр.: наведені вище приклади чітко маніфестують долучення компонента масло до розбудови гіперконцепту ЩАСТЯ та гіпоконцеп- тів ЩАСЛИВЕ ЖИТТЯ і ЗАМОЖНЕ (БАГАТЕ)
ЖИТТЯ, проте німецький гастромонім Butter бере участь у формуванні концептів ВТРАТА та НЕЩАСТЯ, бо масло – це ситний продукт, втра- та якого дуже засмучує (пор. наші висновки щодо особливостей концептуалізації гастромоніма ков- баса в українській мові): jemandem ist das Butter vom Brot gefallen (букв.: у кого-н. масло впало з хліба) – “кому-н. дуже не пощастило”; jemand sieht aus, als hätte man ihm die Butter vom Brot genommen (букв.: хто-н. має такий вигляд, на- чебто у нього забрали масло з хліба) – “хто-н. має дуже збентежений вигляд”; jemand läßt sich die Butter vom Brot nicht nehmen (досл.: хто-н. не до- зволить забрати масло з хліба) – “хто-н. не дасть себе скривдити”. Пор. укр. хто-н. не дасть собі в кашу наплювати [18, т. 1, с. 132].
   Концептуальна значущість гастроніма масло в німецькому етносі маніфестується навіть тим, що він, як компонент ФО es ist alles in (schönster) Butter (букв.: все у (найкращому) маслі) – “все у найкращому порядку” [23, Bd. 1, с. 286], бере участь у формуванні культурно релевантного для німців концепту ORDNUNG ‘ПОРЯДОК. По- яву цієї ФО Л. Рьоріх пов’язує з віддзеркаленням у мові періоду конкуренції між маслом і маргари- ном, виробництво якого розпочалося в кінці ХІХ століття, а значне поширення зафіксовано після Першої Світової війни. Відповідно, масло асоцію- валося у німців з усім первинним, найкращим, а маргарин – з маргінальним, гіршим, неякісним. Отже, незважаючи на те, що концептуальне підґрунтя гастроніма масло може виявляти пев- ні збіги в українському та німецькому етносах, наприклад, за ознаками “ситне харчування”, “благополуччя”, “щастя”, домінантними, все ж
таки, є випадки асиметрії ФО-лінгвокультурем. Етнокультурному “насиченню” концептополя
СТРАВИ сприяє в німецькому мовному середо- вищі фітонім Kartoffel “картопля”, який водночас може виконувати функцію гастроніма, оскільки картопля є однією з улюблених “харчових” куль- тур у Німеччині. Вона готується за різними ре- цептами й у різних варіаціях. Про популярність картоплі у Німеччині свідчить те, що в багатьох європейських, особливо в слов’янських, мовах по- значення картоплі прийшло саме з Німеччини: болг. картоф, рос. картофель, укр. картопля, хорв. krumpir та ін. Навіть ті позначення карто- плі, які мають повністю слов’янське звучання,   є власне кальками з німецької мови або вказу- ють, з якої частини Німеччини картопля попала в ту чи іншу країну: пол. ziemniaki та словацьк. zemiaki – це переклад з німецької Erdapfel (букв.: земляне  яблуко), а чеш. brambory  за походжен-

ням пов’язане з назвою Бранденбурга, звідки до Чехії доставляли картоплю [4, с. 115].
   У фразеологічній системі німецької мови є ФО з цим компонентом зі значенням простої, доступної для всіх їжі, яка навіть може набридати, напр.: es sind kleine Kartoffeln (букв.: це дрібна картопля) – “це просто, це дрібниці”; jeden Tag Kartoffelsuppe! (букв.: кожного дня картопляний суп!) – “щодня одне й те ж” [18, т. 1, с. 371]; die dümmsten Bauern haben (ernten) die dicksten Kartoffeln (букв.: най- дурніші селяни мають (вирощують) найбільшу картоплю) – “про тих, хто без особливої праці ма- ють у всьому успіх” [23, Bd. 3, с. 813].
   Значно більшу пошану має в українській ет- нокультурі гастронім хліб, який вважається “най- більш сакральним видом їжі” [19, с. 384–385]; його символіка наскрізь пронизує онтологію людини, а ставлення до нього побожне, культове, бо це Бо- жий дар. Хліб випікають переважно у формі сон- ця і називають святим, тому їсти його потрібно лише з непокритою головою; при ньому не можна лаятися, насилати на когось прокльони. Хліб має обрядове значення при сватанні, заручинах, бать- ківському благословенні на шлюб, при новосіллі, на похоронах тощо. Хліб є символом щастя, роз- множення, згоди, єднання, багатства [10, с. 618].
   Хліб для українців – це продукт, без якого вони взагалі не уявляють свого існування; це найголо- вніша їжа, напр.: хліб насущний – “1) засоби, не- обхідні для прожитку, для існування; 2) щось най- важливіше, найістотніше” [21, с. 745]. Проте хліб має високий семіотичний статус не лише в україн- ському етносі, а й, наприклад, у німецькому, про що свідчить функціонування цього гастроніма на- віть у формулах привітання [9, с. 11].
   Простежується збіг за більшістю концепту- альних параметрів формування концептів нім. BROT / укр. ХЛІБ за допомогою ФО, напр.: симе- трія (1) при розбудові концепту ЖИТТЯ на основі вище згаданого метафоричного принципу (кон- цептуальна та мовна картини світу, або концеп- туальний і мовний рівень свідомості, або концеп- ти та мовні одиниці утворюють типові зв’язки, які мовознавці по-різному називають, хоча мова йде про одне й те ж явище, напр.: гештальтні метафори (О.П. Воробйова, Л.І. Бєлєхова), мета- форичні принципи (О.П. Левченко). Ми послуго- вуємось останнім терміном [14, с. 9]) (1) хліб → це життя: нім. das liebe (або das tägliche) Brot (букв.: любий (або щоденний) хліб) – “хліб насущ- ний”; etwas nötig haben wie’s liebe Brot (букв.: чо- гось дуже потребувати, наче любого хліба) – “що- небудь дуже необхідне” [18, т. 1, с. 124; 16, с. 39];
(2) хліб → це заробіток: тяжкий хліб – тяжкий заробіток, легкий хліб – легкий заробіток, напр.: нім. das ist ein hartes (або schweres) Brot (букв.: це твердий (або важкий) хліб) – “хліб, здобутий у поті чола”; sich sein Brot schwer verdienen (букв.: важко заробляти собі хліб) – “тяжкою працею заробляти собі хліб”; Brot kostet Schweiß (букв.: хліб коштує поту) – “щоб мати, треба працюва- ти”; nach Brot gehen (букв.: йти за хлібом) – “шу- кати заробітку; заробляти на хліб”; укр. тяж- кий хліб – “заробітки, здобуті важкою працею, великими зусиллями”; легкий хліб – “1) засоби для існування, здобуті без труднощів, без осо- бливих зусиль; 2) неважка робота, заробіток без важкої праці, без докладання особливих зусиль”

[18, т. 1, с. 124; 21, с. 746]; (3) наявність хліба → це хороший заробіток, достаток, ситне жит- тя, напр.: нім. sein Brot haben (букв.: мати свій хліб) – “вийти в люди, мати свій заробіток”; sein gutes Brot haben (букв.: мати свій хороший хліб) – “добре заробляти”; in Arbeit und Brot kommen (букв.: прийти до роботи та хліба) – “влаштувати- ся на роботу”; jemandem das Brot nehmen (букв.: взяти у кого-небудь хліб) – “позбавити кого-не- будь шматка хліба, засобів існування”; укр. і хліб ідо хліба – “необхідні засоби для існування; до- статок”. Ця ФО утворена на основі старовинного українського звичаю підносити хліб-сіль, який означає вручення гостям при зустрічі паляниці хліба й солі на знак хлібосольства, великої по- шани та в урочистих випадках.
   Лінгвосеміотичну значущість хліба підтвер- джує звернення до етнографічного матеріалу: у старовинному українському весільному обряді свати з хлібом, сіллю та пляшкою горілки в су- проводі жениха та старшого боярина ходили до батьків дівчини свататися [8, с. 57].
   Зазначимо, що саме ФО з компонентом хліб, які  передають   лінгвокультуремну   симетрію   в українському й німецькому етносах, чітко ма- ніфестують опозицію “свій – чужий”. Ця опози- ція вважається лінгвокультурною універсалією [19, с. 13], яка в будь-якому соціумі осмислюється за допомогою різнорівневих зв’язків людини: ро- динних, сімейних, етнічних, мовних, конфесій- них, соціальних. Архетипне підґрунтя концептів нім. BROT / укр. ХЛІБ формується за участю опо- зиції “свій – чужий” на основі родинних і сімей- них зв’язків: родинне, сімейне (моє) протистав- ляється сусідському (не лише сусіди, а й гості), тобто чужому, напр.: нім. sein eigen Brot essen (букв.: їсти свій власний хліб) – “жити своєю пра- цею”; fremder Leute Brot essen tut weh (букв.: від чужого хліба робиться зле) – “чужий хліб боком вилізе; чужа хата гірше ката”; besser eigenes Brot als fremder Braten (букв.: краще свій хліб, ніж чужа печеня) – “свій хліб ліпший; свій борщ, хоч і не солоний, ліпший за чужу юшку”; укр. свій хліб – “засоби для існування, здобуті власними зусиллями; власні заробітки”; жити на чиїх хлі-


бах – “за чийсь рахунок, на чийомусь утриманні” [18, т. 1, с. 125; 21, с. 746].
   Висновки і пропозиції. Як бачимо, концеп- тополе СТРАВИ, лінгвокуль-турний аналіз якого нами зроблено на прикладі найбільш етнокуль- турно маркованих страв німецького й україн- ського народів, охоплених їхніми фразеологіями, виявляє асиметрію фразеологічних лінгвокуль- турем (ФЛ) з усіма розглянутими гастронімами. Основним чинником таких розбіжностей при формуванні концептополя “Страви” у згаданих народів є, на наш погляд, відмінна аксіологія світосприйняття різних лінгвосоціумів. Причи- на цього вбачається в нашаруванні специфічної для кожного етносу культурної інформації при концептуалізації понять, пов’язаних із такою важливою для існування людини галуззю – про- дукти харчування. Ця інформація кодується за допомогою архетипів, стереотипів, еталонів, сим- волів, прецендентних текстів тощо.
   Таким чином, лінгво- й етнокультурний аналіз ФО з проаналізованими компонентами української та німецької мов, які вербалізують концепти СТРАВИ, засвідчив лінгвокультурем- ну асиметрію проаналізованих ФО на таких рів- нях: 1) компонентний склад (наявність реалій);
2) денотативний; 3) сигніфікативний; 4) конота- тивний; 5) символіко-предметний, що повністю охоплює класифікацію Г.С. Бухонкіної [3, с. 10–18] щодо локалізації культурно-значущої інформа- ції в мовному знаку.
   Наша наступна розвідка буде присвячена вербалізації концептополя НАПОЇ, унікальність якої виявляється в тому, що напої, на відміну від страв, мають тенденцію до інтернаціоналізації, тобто часто той чи інший напій однаково активно споживають як етнос, який породив цей напій, так і етноси, де з таким напоєм знайомі зовсім недавно. Єдиною відмінністю є культура при- готування та споживання. Остання являє собою індикатор, за яким визначають етнокоріння пев- ного напою. Про витоки етнокоріння сигналізує культурно значущий для цього мовного етносу концепт, який значною мірою формується за до- помогою відповідного гастроніма.

Список літератури:
1. Беленко Е.В. Концептосфера продукты питания в национальной языковой картине мира : атореф. дис. … канд. филол. наук : 10.02.19. Челябинск, 2006. 19 с.
2. Буркова П.П. Кулинарный рецепт как особый тип текста (на материале русского и немецкого языков) : атореф. дисc. … канд. филол. наук : 10.02.01. Ставрополь, 2004, 22 с.
3. Бухонкина А.С. Типы асимметрии культурем (на материале французского и русского языков) : автореф. дисс. … канд. филол. наук : 10.02.20. Волгоград, 2002. 22 с.
4. Вальтер Х. От «A» до «Zwickmühle»: Историко-этимологические комментарии к немецкой фразеологи. Greifswald : Ernst-Moritz-Arndt-Universität, 2008. 175 s.
5. Гак В.Г. Языковые преобразования. Москва : Школа “Языки русской культуры”, 1998. 768 с.
6. Горобець І.С. Мовні засоби відтворення концепту ЗЛОЧИНЕЦЬ у сучасній американській художній прозі та газетній публіцистиці : автореф. дис. … канд. філол. наук : 10.02.04. Донецьк, 2007. 20 с.
7. Гачев Г. Национальные образы мира. Космо-Психо-Логос. Москва : Издательская группа “Прогресс”. “Куль- тура”, 1995. 480 с.
8. Григоренко Т.В. Етнографічна лексика і фразеологія у складі української літературної мови : дис.	канд.
філол. наук : 10.02.01. Умань, 2005. 211 с.
9. Головницкая Н.П. Лингвокультурные характеристики немецкоязычного гастрономического дискурса : атореф. дисc. … канд. филол. наук : 10.02.04. Волгоград, 2007. 20 с.
10. Жайворонок В.В. Знаки української етнокультури : словник-довідник. Київ : Довіра, 2006. 703 с.
11. Живіцька І. Символ як стереотипизоване явище культури (на матеріалі українських паремій). Наукові за- писки. Серія : Філологічні науки (мовознавство): у 4 ч. Кіровоград : РВВ КДПУ ім. В. Винниченка, 2009. Вип. 81(3). С. 271–275.
12. Карасик В.И. Языковые ключи. Волгоград : Парадигма, 2007. 520 с.

13. Куликов Г.И., Мартиневский В.И. Страноведческие реалии немецкого языка. Минск : Вышэйш. шк., 1986. 257 с.
14. Левченко О.П. Фразеологічна символіка: лінгвокультурологічний аспект. Львів : ЛРІДУ НАДУ, 2005. 352 с.
15. Леонова А.И. Лингвокультурологическая специфика кулинаронимов : дисс. … д. филол. наук : 10.02.19. Тверь, 2003. 214 с.
16. Мізін К.І. Німецько-український фразеологічний словник. Вінниця : Нова книга, 2005. 304 с.
17. Миронова И.К. Концептосфера “Еда” в русском национальном сознании: базовые когнитивно- пропозициональные структуры и их лексические репрезентации : дисс. канд. … филол. наук : 10.02.01. Екатеринбург, 2002. 280 с.
18. НУФС Німецько-український фразеологічний словник. В 2 т. Київ : Рад. школа, 1981. Т. 1. 416 с.; Т. 2. 382 с.
19. Славянская мифология. Энциклопедический словарь. Москва : «Эллис Лак», 1995. 416 с.
20. ССНП Юрченко О.С., Івченко А.О. Словник стійких народних порівнянь. Харків : Основа, 1993. 176 с.
21. СФУМ Словник фразеологізмів української мови. Київ : Наукова думка, 2003. 1104 с.
22. Lexikon der Redensarten: Herkunft und Bedeutung deutscher Redewendungen. München : Bassermann, 2005. 781 s.
23. Röhrich L. Lexikon der sprichwörtlichen Redensarten. Freiburg; Basel; Wien: Herder, 2001. Bd. 1. 348 S., Bd. 2. 734 S., Bd. 3. 1106 S., Bd. 4. 1502 S., Bd. 5. 1910 S.
References:
1. Belenko, E.V. (2006). Kontseptosfera produkty pitaniya v natsionalnoi yazykovoi kartine mira: avtoref. diss. … kand. filol. nauk: 10.02.19 [The concept of food in the national linguistic picture of the world: author. diss. … cand. philol. sciences: 10.02.19]. Chelyabinsk, 19 p.
2. Burkova, P.P. (2004). Kulinarnyi retsept kak osobennyi tip teksta (na materiale russkoho i nemetskoho yazikov): avtoref. diss. … kand. filol. nauk: 10.02.19. 10.02.01 [Culinary recipe as a special type of text (based on Russian and German languages): author. dis. cand. filol. sciences: 10.02.19. 10.02.01]. Stavropol, 20 p.
3. Bukhonkina, A.S. (2002). Tipy assimetrii kulturem (na materiale frantsuzskoho i russkoho yazikov): avtoref. diss. … kand. filol. nauk: 02.10.20 [Types of asymmetry in a culture (based on French and Russian languages): author. diss. … cand. filol. sciences: 02.10.20]. Volgograd, 22 p.
4. Walter, H. (2008). Оt «A» dо «Zwickmühle»: Istoriko-etimiologicheskiye kommentarii k nemetskoi frazeologii [From “A” to “Zwickmühle”: Historical and etymological comments on German phraseologists]. Greifswald: Ernst- Moritz-Arndt-Universität, 175 s.
5. Hack, V.G. (1998). Yazikovyye preobrazovaniya [Language transformations]. Moscow: School “Languages of Russian Culture”, 768 p.
6. Horobets, I.S. (2007). Movni zasoby vidtvorennya contseptu ZLOCHYNETS u suchasniy amerykanskiy hudozhniy prozi ta hazetniy publitsytytsi: avtoref. dys. … kand. filol. nauk: 10.02.04 [Move your thoughts to the concept    of ZLOCHINETS at the right of the time for American art and newspaper articles: author. dis. cand. filol.
sciences: 10.02.04]. Donetsk, 20 p.
7. Gachev, G. (1995). Natsionalnyye obrazy mira. Kosmo-Psikho-Logos [National images of the world. Cosmo- Psycho-Logos]. Moscow: Publishing group “Progress” “Culture”, 480 p.
8. Grigorenko, T.V. (2005). Etnohrafichna leksyka i frazeologia u skladi ukrayinskoi literaturnoi movy: dys. … kand. filil. nauk: 10.02.01 [Ethnographic vocabulary and phraseology at the warehouse Ukrainian literary movi: dis. ...
cand. filol. sciences: 10.02.01]. Uman, 211 p.
9. Golovnitskaya, N.P. (2007). Lingvokulturnye harakteristiki nemetskoyazichnoho gastronomicheskoho diskursa: avtoref. diss. … kand. filol. nauk: 10.02.04 [Linguistic and cultural characteristics of the German-speaking gastronomic discourse: author. dis. ... cand. filol. sciences: 10.02.04]. Volgograd, 20 p.
10. Zhayvoronok, V.V. (2006). Znaky ukrayinskoi kultury: slovnyk-dovidnyk [Signs of Ukrainian ethnic culture: vocabulary-dictionary]. Kyiv: Dovira, 703 s.
11. Zhivitska, I. (2009). Symvol yak stereotypizovane yavyshche kultury  (na  materiali  ukrayinskyh  paremiy) [The symbol is stereotyped in the name of culture (in the material of the Ukrainian pair)]. Science notes. Philology. Kirovograd: RVV KDPU іm. V. Vynnychenka, No. 81(3). S. 271–275.
12. Karasik, V.I. (2007). Yazykovye klyuchi [Language keys]. Volgograd: Paradigm, 520 p.
13. Kulikov, G.I., & Martinevsky, V.I. (1986). Stranovedcheskiye realii nemetskoho yazika [Regional realities of the German language]. Minsk: Higher. school, 257 p.
14. Levchenko, O.P. (2005). Frazeolohichna symvolika: langvokulturolohichnyi aspekt [Phraseological symbolics: linguistic and cultural studies aspect]. Lviv: LRIDU NADU, 352 p.
15. Leonova,   A.I.   (2003).   Lingvokulturolohicheskaya   spetsifika   kulinafonimov:   diss.   …  d.   nauk:	10.02.19
[Linguocultural specificity of culinary names: diss. cand. filol. sciences: 10.02.19]. Tver, 214 p.
16. Мizin, К.І. (2005). Nimatsko-ukrayinskyi frazeolohichnyi slovnyk [German-Ukrainian phraseological dictionary]. Vinnitsya: Nova Kniga, 304 p.
17. Mironova, I.K. (2002). Kontseptosfera “Yeda” v russkom natsionalnom soznanii: bazovye kognitivno- propozitsionalniye struktury i ih leksicheskiye reprezentatsii: avtoref. diss.  …  kand.  filol.  nauk:  10.02.01 [The conceptosphere “Food” in the Russian national consciousness: basic cognitive-propositional structures and their lexical representations: diss. cand. filol. sciences: 10.02.01]. Yekaterinburg, 280 p.
18. NUFS Nimetsko-ukrayinskyi frazelohichnyi slovnyk. U 2 tomah (1981). [German-Ukrainian phraseological dictionary. In 2 vols.]. Kyiv: Rad. School, 1981. Vol. 1, 416 p.; Vol. 2, 382 p.
19. Slavyanskaya mifologiya. Entsiklopedicheskiy slovar (1995). [Slavic mythology. Encyclopedic Dictionary]. Moscow: “Ellis Luck”, 416 p.
20. SSNP Yurchenko, O.S., & Іvchenko, A.O. (1993). Slovnyk stiykyh narodnyh porivnyan [Vocabulary of stylish folk tales]. Kharkiv: Basis, 176 p.
21. SFUM Slovnyk frazeolohizmiv ukrayinskoi movy [Dictionnaire of phraseological units of Ukrainian language] (2003). Kyiv: Naukova Dumka, 1104 p.
22. Lexikon der Redensarten: Herkunft und Bedeutung deutscher Redewendungen (2005). München: Bassermann, 781 s.
23. Röhrich L. Lexikon der sprichwörtlichen Redensarten (2001). Freiburg; Basel; Wien: Herder, Bd. 1, 348 S., Bd. 2, 734 S., Bd. 3, 1106 S., Bd. 4, 1502 S., Bd. 5, 1910 S.




Karakevych Roksoliana
Drohobych Ivan Franko State Pedagogical University
     LINGUOCULTURAL ASYMMETRY OF GASTRONYMS (ON THE BASIS OF GERMAN AND UKRAINIAN LANGUAGES)
Summary. The article deals with linguocultural asymmetry and national-cultural meaning of phraseological units in the sphere of material culture. The analysis of the processes of formation and development of phrase- ologisms in different languages makes it possible to reveal the linguocultural features of phraseological nomi- nations, as well as common and distinctive characteristic features of phraseological linguistic culturemes-gast- ronyms for denoting artifacts in the sphere of material culture of Germans and Ukrainians. The problem of the correlation between language and culture has become a stimulus for the beginnings of comparative linguocul- turology. It is especially connected with a search of the concept of universal and specific in the perception of real- ity by carriers of diverse linguocultural traditions. The revelation and fixation of the vocabulary with a national and cultural feature, the ascertainment of the status of national and original components in the structure of the meaning of a word, the ways of their explication, the clarification of regularities of the semantic parallelism of semiotic systems has an essential role for studying the peculiarity of the conceptualization of the world in different national languages. The manifestation of linguocultural asymmetry precisely on the material of phra- seological units with components gastronyms has a deep conceptual basis on which the sacredness of a lot of food products is based. Therefore, the attitude towards dishes is mostly sacred, cult. Both Germans and Ukrainians often use dishes or drinks in observances and rituals. According to a common cultural component, gastronyms are organized into a gastronomic cultural code, which is a system of signs of the material and spiritual world that have become the carriers of cultural meanings. The imaginative system of food products is considered one of the most important codes of culture. From our point of view, the decoding of a cultural code contributes to the study of the world perception and understanding of a certain linguosociety. Food is one of the most ancient uni- versal layers of material culture and everyday life, which is historically the first sphere of origin and existence of cultural values. People use this concept daily because food is the primary basis of physical existence.
Keywords: semantic structure, linguoculturological meaning, national-cultural content, linguocultural asymmetry, phraseological nominations, national-cultural aspect, linguosociety, gastrosemantics, conceptual field, cultural code.
