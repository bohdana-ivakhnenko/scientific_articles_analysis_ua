«Молодий вчений» • № 3.1 (79.1) • березень, 2020 р.
DOI: https://doi.org//10.32839/2304-5809/2020-79.1-20 УДК 378.091.12:005.9635:811.161.2(045)




Федчук Л.І.

Національний авіаційний університет
ПРОФЕСІЙНЕ СПРЯМОВАННЯ МОВНОЇ ПІДГОТОВКИ МАЙБУТНІХ УЧИТЕЛІВ-ФІЛОЛОГІВ
Анотація. Стаття присвячена одному з ефективних шляхів формування професійної компетентності майбутніх учителів-філологів – процесу педагогізації навчальної діяльності студентів на заняттях з су- часної української літературної мови. Розкрито особливості професійно спрямованої мовної підготовки майбутніх учителів-філологів. Зокрема, окреслено потенційний зміст лекційних та практичних занять з сучасної української літературної мови й описано технологію їх проведення. Обґрунтовано необхідність доповнення суто лінгвістичного змісту навчання лінгводидактичним, культуромовленнєвим, правопис- ним та комунікативним компонентами. Розкривається суть кожного з них та описуються способи їх реалі- зації. Зроблено акцент на тому, що реалізацію всіх компонентів змісту мовної освіти треба планувати не розрізненими, а органічно поєднаними частинами однієї будови, фундаментом якої є власне лінгвістич- ний компонент мовної підготовки, тобто теоретичні відомості про виучувану одиницю мови.
Ключові слова: професійна підготовка учителя-філолога, професійно орієнтоване навчання, педагогізація процесу навчання, форми й методи роботи, сучасна українська літературна мова.


Постановка проблеми. Суттєві зміни в еко- номіці, соціальному житті та освіті, викли-
кані процесом державотворення в нашій країні, вимагають від закладів вищої освіти «забезпечен- ня фундаментальної підготовки фахівців» [1, с. 3], що, в свою чергу, зумовлює перегляд змісту, форм і  методів  професійної   підготовки   спеціалістів, у тому числі й учителів. «Насамперед потребує вдосконалення їх професійно-педагогічна підго- товка, зокрема, її конкретизація й наближення до майбутньої професійної діяльності» [2, с. 80].
   Одним зі шляхів розв’язання зазначеної пробле- ми є професійне спрямування навчання з усіх дис- циплін навчального плану, адже, як справедливо стверджують О. Набока та С. Чайченко, узагаль-
© Федчук Л.І., 2020

нюючи наукові праці В. Сластьоніна, «неможливо професійно зорієнтувати і повноцінно підготува- ти студентів до роботи в школі лише на заняттях з педагогіки, психології, методики й у процесі пе- дагогічної практики, якщо всі інші предмети на- вчального плану дають тільки спеціальні та за- гальноосвітні знання без урахування специфіки професійно-педагогічної діяльності [3, с. 11]. Про- цес проникнення цілей розвитку людини та інших педагогічних ідей в різні науки, види  діяльності й процеси називається педагогізацією [4].
   Аналіз останніх досліджень і публікацій. Проблему педагогізації навчання процесу актив- но досліджували Ю. Бабанський, І. Волотівська, О. Дубасенюк, І. Зязюн, Л. Максимов, О. Набока,



О. Пєхота, О. Савченко, В. Сластьонін, Л. Хомич, С. Чайченко та інші вчені. Проте питання про особливості професійно спрямованої мовної під- готовки майбутніх учителів-філологів досі ще не знайшли достатнього висвітлення у наукових до- слідженнях.
   Мета статті  – окреслити потенційний зміст і способи організації професійно орієнтованої підготовки майбутніх учителів-філологів на за- няттях з сучасної української літературної мови. Виклад основного матеріалу досліджен- ня. Реалізація поставленої мети передбачає перебудову змісту та технології проведення як лекційних, так і практичних занять з цієї нав-
чальної дисципліни.
   На лекціях необхідно: 1) об’єднувати в систе- му логічно пов’язані мовні факти й подавати їх укрупненими, завершеними блоками; 2) чітко виділяти з необхідного теоретичного матеріалу той, який подається вперше; 3) активно залуча- ти студентів до висвітлення знайомого їм мате- ріалу; 4) сконцентровувати значну частину на- вчального матеріалу в таблицях-узагальненнях і опорних схемах до теми кожного блоку.
   Такий підхід до організації лекційних занять дасть можливість швидше подати необхідний теоретичний мінімум про ту чи іншу мовну оди- ницю та вивільнить час для розширення змісту, доповнення його певними компонентами прак- тичного спрямування, зокрема культуромовлен- нєвим і лінгводидактичним.
   Культуромовленнєвий компонент змісту пе- редбачає формулювання на основі поданого тео- ретичного матеріалу літературних норм вживан- ня тієї чи іншої мовної одиниці та ознайомлення з типовими випадками їх порушення. Система- тична робота в цьому напрямі виробить у студен- та звичку свідомого самоконтролю за власними висловлюваннями, а отже сприятиме удоскона- ленню культури мовлення.
   Суть лінгводидактичного компонента змісту полягає в методичній інтерпретації наукових положень про ту чи іншу одиницю мови. А це означає, що кожна лекція з сучасної української мови повинна закінчуватися методичним ко- ментарем, який містить інформацію про обсяг знань і перелік умінь учнів з виучуваної теми; мотиви відбору найефективніших форм і методів опрацювання теми з урахуванням лінгвістичної природи виучуваної мовної одиниці; конкретні методичні рекомендації щодо засвоєння учнями важких моментів теорії і запобігання типовим помилкам у аналітико-синтетичній роботі шко- лярів. Важливо також, щоб до списку рекомен- дованої з певної теми літератури лектор уводив і відповідні параграфи  шкільних  підручників, і найважливіші методичні посібники для вчите- лів (звичайно, у розумних межах). Систематичне впровадження таких форм роботи дає позитив- ні результати: з одного боку, студенти вчаться мислити методично, а з іншого – переконуються в необхідності вивчення наукової теорії, більше того – засвоюють її усвідомлено.
   На практичних заняттях з сучасної літератур- ної мови, окрім традиційного закріплення та по- глиблення теоретичного матеріалу, необхідно що- разу виконувати цілий комплекс різноманітних професійно орієнтованих вправ. Особлива роль

тут  відводиться  лінгвістичному   розбору,   який є ефективною формою спостереження за мовни- ми фактами, знаряддям їх пізнання, засобом за- кріплення лекційного матеріалу та, водночас, контролю за рівнем засвоєння необхідного теоре- тичного мінімуму. Ці ж функції виконує лінгвіс- тичний розбір і в школі, різницю становить лише його обсяг і порівняно невелика кількість достат- ньо стандартних об’єктів аналізу в шкільній прак- тиці. Тому з метою максимального наближення викладання української мови до потреб школи треба домогтися засвоєння студентами, як табли- ці множення, послідовностей усіх видів лінгвіс- тичного аналізу та того теоретичного матеріалу, який застосовується під час їх здійснення.
   На безпосередню підготовку студентів до вико- нання майбутніх професійних обов’язків спрямо- вані також завдання на зіставлення теоретичної частини шкільного підручника з навчальним по- сібником для студентів, аналіз шкільного дидак- тичного матеріалу, виконання окремих вправ зі шкільних підручників, пошуки чи самостійне скла- дання оригінальних цікавих і корисних завдань.
   Виконання зазначених форм роботи дозво- ляє, не знижуючи вимог до власне теоретичної підготовки студентів, активно формувати необ- хідні майбутнім учителям навички та професій- ні уміння й разом з тим урізноманітнює роботу, робить її більш цілеспрямованою та жвавою.
   Однак практична спрямованість у викладан- ні української мови на практичних заняттях не повинна обмежуватися лише формуванням вузь- копрофесійних умінь. Важливими  моментами  у підготовці кваліфікованих спеціалістів будь- якої професії є удосконалення культури мовлен- ня та вироблення стійких правописних і комуні- кативних навичок.
   Реалізація кожного з цих практично орієн- тованих компонентів змісту мовної підготовки досягається виконанням певних видів завдань. Так, основними засобами удосконалення у сту- дентів культуромовленнєвих умінь (тобто вмінь правильно вживати ту чи іншу мовну одиницю) є завдання типу: відредагуйте словосполучення чи речення; знайдіть серед запропонованих ви- словлювань ті, які не відповідають літературним нормам, з’ясуйте характер помилки; розкрийте дужки, поставте вміщене в них слово в потрібній формі; складіть із запропонованих слів словоспо- лучення (речення) і под.
   З метою усвідомленого засвоєння майбутні- ми вчителями орфографічних і пунктуаційних правил та вироблення в них стійких правопис- них навичок у структуру практичного заняття обов’язково треба вводити з’ясування лінгвіс- тичної природи того правила, в основі якого ле- жить виучуваний теоретичний матеріал, а також вправлення у застосуванні цього та інших право- писних правил.
   Комунікативна підготовка майбутнього вчи- теля передбачає удосконалення умінь сприйма- ти, відтворювати та створювати власні тексти різних типів і стилів, висловлюватись точно, чіт- ко, доречно й переконливо. На вироблення ко- мунікативних умінь спрямовані завдання типу: скласти науковий текст-розповідь про певну мов- ну одиницю чи мовне явище; у формі тексту-мір- кування довести певну думку; здійснити аналіз



одиниці мови у формі тексту-опису; скласти лінг- вістичну казку про засвоюваний теоретичний матеріал; написати твір-мініатюру з використан- ням виучуваних одиниць; перевірити, проаналі- зувати чи відредагувати учнівські твори й т.ін. Велике значення у формуванні комунікативних умінь мають мовні взірці, тобто тексти, які ха- рактеризуються смисловою та формальною до- вершеністю. Такі тексти-взірці використовують- ся як матеріал для комплексної роботи.
   Опрацьовуючи заздалегідь план-конспект практичного заняття, важливо реалізацію всіх практично орієнтованих компонентів змісту мов- ної освіти (лінгводидактичного, культурно-мов-

леннєвого, правописного та комунікативного) спланувати не розрізненими, а органічно поєд- наними частинами однієї будови, фундаментом якої є власне лінгвістичний компонент мовної підготовки, тобто теоретичні відомості про виучу- вану одиницю мови.
   Висновки. Оптимізація професійно спря- мованої мовної підготовки майбутніх учителів- філологів дасть можливість докорінно піднести рівень їхніх знань, умінь і навичок, сприятиме підготовці кваліфікованих спеціалістів, здатних належним чином користуватися рідною мовою   в найрізноманітніших життєвих ситуаціях і пе- редати свої знання учням.

Список літератури:
1. Державна національна програма «Освіта» («Україна ХХІ століття»). Київ : Райдуга, 1994. 61 с.
2. Садова І. Проблеми удосконалення професійної підготовки майбутнього вчителя у педагогічній теорії.
Молодь і ринок. 2012. № 1(84). С. 80–84.
3. Набока О., Чайченко С. Професійно-орієнтоване навчання як інноваційна технологія підготовки майбутніх педагогів. Рідна школа. 2014. № 3. С. 11–14.
4. Словарь социального педагога. URL: http://www.вокабула.рф/словари/словарь-социальногопедагога/педагогизация
References:
1. (1994) Derzhavna natsionalna prohrama «Osvita» («Ukraina ХХІ stolittia») [State National Program «Education» («Ukraine XXI Century»)]. Kyiv: Raiduha, 61 p. (in Ukrainian)
2. Sadova, I. (2012). Problemy udoskonalennia profesiinoi pidhotovky maibutnoho vchytelia u pedahohichnii teorii [Problems of improving the future teacher's professional training in pedagogical theory]. Youth and the market, no. 1(84), pp. 80–84. (in Ukrainian)
3. Naboka, O., & Chaichenko, S. (2014). Profesiino-oriientovane navchannia yak innovatsiina tekhnolohiia pidhotovky maibutnikh pedahohiv [Vocational-oriented learning as an innovative technology for training future educators]. Native school, no. 3, pp. 11–14. (in Ukrainian)
4. Slovar sotsialnogo pedagoga [Dictionary of social educator]. URL: http://www.вокабула.рф/словари/словарь- социальногопедагога/педагогизация (in Russian)


Fedchuk Liliia
National Aviation University
PROFESSIONAL DIRECTION OF LANGUAGE TRAINING FOR FUTURE PHILOLOGISTS TEACHERS
Summary. The article is devoted to one of the effective ways of forming the professional competence of fu- ture teachers-philologists – the process of pedagogization of students' educational activity in the lessons of modern Ukrainian literary language. The peculiarities of professionally directed language training of future philology teachers are revealed. In particular, the potential content of lectures and practical classes on contem- porary Ukrainian literary language is outlined. The necessity of supplementing the purely linguistic content of teaching with such professionally oriented components as linguistic, cultural, spelling and communication is substantiated. The essence of each of them is revealed: the linguo-didactic component of the content of language training is focused on the methodological interpretation of scientific provisions about a particular language unit, cultural-speaking - on improving the language culture of future specialists, and spelling and communication – on the development of persistent spelling and communication. Methods of implementation of each of the future vocationally oriented components of language education have been proposed and described. For example, it is advisable to implement the linguistic-educational component by applying such types of work as: 1) providing students with methodological recommendations on mastering the difficult moments of language theory by students and preventing typical mistakes in the analytical and synthetic work of stu- dents; 2) implementation of all kinds of linguistic analysis of university and simultaneously school programs;
3) comparing the theoretical part of the school textbook with the textbook for students; 4) analysis of school di-
dactic material; 5) performing individual exercises in school textbooks; 6) search or self-compilation of original interesting and useful tasks. Emphasis is placed on the fact that the implementation of all components of the content of language education should be planned not in separate but organically connected parts of the same structure, the basis of which is actually the linguistic component of language training, that is, theoretical in- formation about the unit of language studied. It is proved that optimization of professionally directed language training of future teachers-philologists will give an opportunity to radically raise the level of their knowledge, skills and skills, will facilitate the training of qualified specialists.
Keywords: professional training of philological teacher, vocationally oriented teaching, pedagogization of the learning process, forms and methods of work, modern Ukrainian literary language.
