«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-22 УДК 811.161.2’342’373.2



Кравців М.М., Соболь Л.І.

Дрогобицький державний педагогічний університет імені Івана Франка
ПОТЕНЦІАЛ ГРАФЕМ ТА ЇХНІХ НАЗВ В НАУКОВОМУ СТИЛІ УКРАЇНСЬКОЇ МОВИ
Анотація. Статтю присвячено дослідженню походження наукового стилю. У даній роботі простежено хронологічний процес формування наукового стилю; проаналізовано сучасний науковий стиль україн- ської мови з метою встановлення функціонування назв графем як окремого явища та в складі абревіатур та номенів. Крім того простежено лінгвокреативність науковців, що спрямована на моделювання нових смислів, образів із залученням назв графем та похідних від них. До речі, проаналізовано також у статті наукові тексти з метою встановлення функціонування усталених виразів у науковому стилі, складниками яких є назви літер.
Ключові слова: абревіатури, графема, назви літер, науковий дискурс, науковий стиль, номени.



Постановка проблеми. Більшість мовоз- навців уважають, що сучасний науковий
стиль виник  у період розквіту науки, культури  і мистецтва, а саме в кінці ХVІ ст. – на поч. ХVІІ ст. Причиною виникнення нового жанру послугу- вала поява різноманітних наукових праць ба- гатьох відомих діячів, зокрема Іоанна Екзарха, М. Смотрицького, П. Могили, І. Дамаскина. Їхні твори зреалізували можливість виділити науко- вий стиль серед інших стилів української мови [26, c. 620]. Відомо, що науковий стиль української мови має добру дослідницьку традицію, однак осо- бливості використання графічних одиниць у на- уковому стилі мовознавці спеціально не вивчали, що і зумовлює актуальність цієї розвідки.
   Метою даного дослідження є простежити про- цес становлення наукового стилю та охарактери- зувати специфіку використання одиниць графіч- ної системи в науковому стилі української мови.
   Аналіз останніх досліджень і пубілкацій. Так, науковий стиль обслуговує сферу науки.  До речі, завдяки цьому стилю здійснюється по- відомлення про результати наукових дослід- жень, обгрунтування гіпотез, пояснення явищ

чи опис теорій. Цей стиль відрізняється таки- ми ознаками, як понятійність, предметність, об’єктивність, логічна послідовність, узагальне- ність та аргументованість [2, с. 13]. П. Селігей усебічно схарактеризував особливості наукового стилю (дискурсу), указавши на його зміни щодо можливостей застосування образних мовних за- собів, орнаменталіки та ін. [Див.: 32]. Зазначене мотивоване актуалізацією ідеї щодо становлення факту нейтралізації чітко окреслених стильових параметрів, стирання меж між ними, що спону- кає до актуалізації поняття дискурс.
   Відомо, що в 16-18 ст. сформувались такі на- укові напрями, як природничо-науковий, іс- торіографічний та граматичний. Наприклад, ланетники, місячники (довідники), календарі, господарські порадники відрізнялись між со- бою способом подачі матеріалу, суттю та будо- вою. Медична література спершу була заборо- нена, проте у ХVІІІ ст. переклади чи рукописи медичного змісту стали популярними у зв’язку  з підвищенням інтересу до потреб простолюдина та народної мови [26, c. 622]. О. Пономарів слуш- но зауважує, що науковому стилю притаманний
© Кравців М.М., Соболь Л.І., 2020

логічний виклад наукової інформації, що спри- чинено суворими вимогами в дотриманні норм. Мовознавець звертає увагу й на те, що цей стиль має виразно іменний характер висловлювання. Це пояснюється тим, що до мовних засобів науко- вого стилю належать терміни із різних галузей знання, що переважно виступають іменниками чи іншими субстантивованими частинами мови. Крім того, у науковому тексті часто зустрічаєть- ся абстрактна лексика, адже науковці вживають поняття, а не образи. До речі, у такому тексті за- гальновживані слова вживають лише в одному  з їхніх значень [27, с. 9].
   Науковому стилю характерно: вживання паси- ву (адже непотрібно при описі механізму,структури чи процесу вказувати виконавця дії), а також неособових форм дієслова; вживання форм те- перішнього часу дієслова з позачасовим значен- ням, що характеризують досліджувані явища; частіше вживання дієслова недоконаного виду; вживання коротких прикметників; щодо катего- рії особи, то займенник ми є більш прийнятним, адже “створює атмосферу авторської скромності та об'єктивності”, а також прийнято вживати не- визначено-особові і безособові речення замість за- йменників я, ми. [15, с. 40].
   А ще до мовних засобів наукового стилю від- носять цитати, наукову фразеологію, посилання, стандартні звороти, вставні, вставлені конструк- ції та ін. [2, с. 13].
   До речі, речення наукового тексту вирізня- ються чітко організованою будовою, що сприяє висловлюванню складної думки.  Зауважимо, що синтаксис наукового стилю носить книжний характер, якому притаманні повні та складно- підрядні речення (особливо з причиновим та на- слідковим зв’язком). Щодо емоційної  лексики, то вона може зустрітись у суспільно-політичних текстах. [27, с. 9–10].
   Проте, існує думка, що емоційне та експресив- не забарвлення наукової мови виникає внаслідок “особливостей сприйняття об’єкта дослідження самим автором, який прагне передати не лише чисто інформативний зміст, але і враження, отри- мане при спостереженні” [29, c. 47–49; 40, с. 161].
   Зазначимо, що науковий стиль активно функ- ціонує в різних формах ви-раження наукової думки. А це дає змогу його класифікувати на такі підстилі: власне науковий, науково-навчальний, науково-популярний та науково-публіцистич- ний. До речі, деякі науковці відносять до цієї класифкації ще 2 підстилі, а саме – науково-ме- тодичний та виробничо-технічний (А. Дем’янюк). Хоча всі підстилі мають спільні номінативно- виражальні засоби, проте кожен із них вирізняєть- ся і специфічними ознаками. Наприклад, власне науковий текст репрезентує інформацію, спрямо-
вану для фахівців певної галузі знань [38, с. 50].
   До цього стилю мовознавці відносять такі жан- ри, як стаття, монографія, дисертація, доповідь, ви- ступ, патент, енциклопедія, термінологічний слов- ник-довідник, технічне завдання та ін. [2, с. 14].
   М. Кожина зазначає, що кожний різновид нау- кового тексту сформувався внаслідок складної вза- ємодії стилетворчих чинників. До таких чинників науковець відносить спосіб викладу матеріалу, конкретність або абстрактність змісту, стислість або розгорнутість викладу, рівень узагальнення,

мета і завдання інтелектуальної інформації. На її думку, опис, розповідь та роздум є трьома основ- ними способами подачі наукового тексту. Отже, опис – це різнобічна систематична характеристи- ка предмета мови, його особливостей, ознак, скла- ду тощо. Розповідь, у свою чергу, повідомляє про процеси дослідження, результати наукового про- цесу, діахронію та синхронію історичних науко- вих відкриттів та ін. А роздум передає інформа- цію про доказ певного положення теорії або думки за допомогою логічно викладеного повідомлення. У роздумі основним є судження та висновки. До- слідниця також зауважує, що способу викладу роздуму притаманний узагальнений тип змісту, який забезпечується підбором мовних засобів на всіх текстових рівнях і “полягає в оцінці певних положень та відстоюванні своєї точки зору, що безпосередньо пов’язано з категоріями  оцінності і засобами їх вираження” [40, с. 156–157].
   Н. Гречихіна, досліджуючи феномен науково- навчального тексту, висновкує, що продуктом на- уково-навчального стилю виступає сааме науко- во-навчальний текст в усній або писемній формі. Такий текст передає пізнавальну наукову інфор- мацію, притаманним якій є загальнонауковість та фаховість. Мета такого тексту реалізується в до- ступному представленні наукового знання з пев- ної теми. Тому, прикметно, що до найважливіших ознак такого тексту відносять тематичність, тер- мінологічність та вторинність. Автор також заува- жує, що до категорій науково-навчального тексту належать: інформативність, оцінність, інтертек- стуальність, зв’язність і членованість. Для нього також характерний “тісний зв’язок композицій- ного членування зі змістом”, тобто “композицій- на послідовність компонентів змісту”, серед яких найважливішим блок “дефініція та її коментар”, що виділяє найважливішу інформацію “для усві- домлення комунікативної настанови цього типу тексту”. Також науковець додає, що структура на- уково-навчального тексту може одночасно дослі- джуватись у когнітивному, мовному, культурному та соціальному аспектах [7, с. 75].
   Науково-популярна література містить ін- формацію  про  нові  досягнення  у  сфері  науки і техніки. Ознайомлення і поступове втілення їх у життя залежить від засобів і способів поширен- ня цієї інформації. Одним із джерел поширення є засоби масової комунікації (телебачення, радіо, преса). Інформація може бути подана в усному чи письмовому вигляді [3, с. 50–51].
   До науково-популярного тексту відноситься науково-популярне повідомлення, розраховане на масового читача чи слухача-неспеціаліста, тобто «повідомлення про досягнення науки, по- дане вченими у доступній формі». Науково-по- пулярний текст на відміну від власне науково- го не претендує на вичерпний виклад наукових проблем і гіпотез. Мета і завдання науково-по- пулярного повідомлення полягають в тому, щоб доступно донести до читача наукові факти. На- уково-популярний текст відрізняється від власне наукового тим, що він хоч і зберігає частково на- укову термінологію, однак при цьому більш, ніж всі інші типи наукових текстів використовує емо- ційно оцінні засоби. Він більш наочний, більш емоційний, більш доступний, що і приваблює чи- тача-нефахівця. [3, с. 50–51].

   А. Коваль зауважує, що науковому стилю при- таманний логічний виклад наукової інформації, спричинений суворими вимогами в дотриманні норм, а стандартність мовних форм, відповідні кліше характерні для наукового стилю. Незва- жаючи на те, що існує писемний й усний варі- анти цього стилю, в українській лінгвокультурі домінує писемний, репрезентований готовими бланками ділових паперів. Це, зрозуміло, перед- бачає сувору й чітку організацію фрази (пункти, параграфи) та повну відсутність індивідуальних авторських рис [17, с. 7–8]. Для становлення цьо- го стилю важливе значення насамперед має роз- виток лінгвографії, графіки  зокрема,  оскільки  в системі різновидів наукового стилю і в системі його жанрів є відповідна традиція використання літер алфавіту й інших графічних знаків, які ви- конують низку визначених функцій. Насамперед графічні знаки використовують для рубрикації розділів, виокремлення підпунктів і под. Існує пе- релік функції графічних знаків для оформлення нау-кових й офіційно-ділових текстів усіх жанрів і підстилів, напр., великі та малі літери (в алфа- вітному порядку) беруть участь у рубрикації.
   Виклад основного матеріалу. На сьогод- ні існує традиційна та нова системи нумерації. Традиційна складається з римських й арабських цифр, великих і малих букв: А. Б. В. Г. і под.;  а) б) в) г) та ін. [4,с. 52–53]. У процесі нумера- ції великими літерами після них уживають роз- діловий знак «крапка», а після малих літер –
«дужка». Зрозуміло, що після крапок рубрики по- чинаються з великої літери, а після дужок – із малої. Проте дуже часто такі норми використан- ня пунктуаційних знаків та написання першої літери рубрик порушуються.
   Мають місце чіткі вимоги до використання системи графем під час оформлення дисертацій й авторефератів, напр.: з малої літери друкують заголовки й підзаголовки параграфів, підрозді- лів, хоча перша літера в цьому разі має бути ве- лика. Велику літеру вживають на позначення додатка («Додаток А»). Літери Ґ, Є, І, Ї, Й, О, Ч, не беруть участі в нумеруванні додатків та ін.
   Наведемо зразки використання великих і ма- лих літер алфавіту у функції позначення кон- кретних об'єктів, що поширена в різних підви- дах наукового стилю, зокрема в академічному, навчально-науковому, методичному та науко- во-популярному, і яка проектується як на при- родничий підстиль наукового стилю, так і на гуманітарний, напр.: На рис. 2 показані основні складові соковижималок з напівавтоматич- ним скиданням мезги: а – корпус з приводом,    б – нижня кришка, в – сито, г – верхня кришка, д – платформа-хрестовина, е – диск-терка, є – лоток, ж – штовхач [6, с. 258]; Відповідно до ст. 392 ЦК України, визнання права власності, як спосіб захисту права спільної власності в судо- вому порядку, застосовується у випадках, коли його право оспорюється або не визнається ін- шою особою, а також у разі втрати документа, який засвідчує його право власності. Тобто, цей спосіб захисту може застосовуватись лише за- конними власниками, що випливає з положення ст. 392 ЦК України, коли їх статус власника ставиться під сумнів третьою особою, зокрема співвласником, або ж коли він втрачає доку-

мент, що підтверджує його право власності на частку у спільному майні Приклад 1: А. звер- нулась до суду з позовом до Б., В., Г., Д. в особі Г. за участю третіх осіб – Реєстраційної служби Головного управління юстиції в м. Києві, Служ- би у справах дітей Подільської районної у м. Ки- єві державної адміністрації про визнання права власності на частину квартири. Позовні вимо- ги обґрунтовані тим, що А. перебувала в зареє- строваному шлюбі із Е. Від шлюбу, подружжя мало двоє дітей: сина – Б. та дочку – В. Під час перебування у шлюбі А. та Е. за спільні сімей- ні кошти придбали квартиру за адресою Є. Пра- во власності на спільну квартиру за взаємною згодою подружжя було оформлено на чоловіка Е. У 1998 році шлюб між А. та Е. було розі- рвано. Після розірвання шлюбу Е. уклав шлюб із Г., від якого народилася дитина Д. У 2008 році Е. помер. Після смерті Е. його діти та остан- ня дружина звернулися до нотаріуса із заявами про прийняття спадщини. До спадкового майна померлого було включено у тому числі кварти- ру за адресою Є. Позовні вимоги суд задоволь- нив повністю та визнав право власності А. на
½ частину квартири… [21, с. 67–68].
   Власне абетка, алфавіт як відповідна систе- ма буквених знаків також має в науковому стилі особливу функцію, про що йдеться, напр., в па- раграфі про визначення джерел науково-попу- лярної літератури [39, с. 3–9], що омовлено уста- леним виразом за принципом алфавітного порядку, тобто «за системним принципом із використанням алфавіту» (напр.: Згідно з прин- ципом алфавітного порядку перший том за- вершується статтею, у якій проаналізовано маловідомі біографічні та наукові здобутки французького правознавця, відомого фахівця з міжнародного права Р.-Ж. Дюпуї [24, с. 25]).
   Разом із тим у науковому стилі поширені уста- лені вирази книжного характеру, у складі яких слова азбука чи алфавіт (альфабет), буква чи їхні похідні або назви першої літери кирилиці – аз, а також літер латиниці, що увійшли до скла- ду фразеологізмів – від альфи до омеги і под., які активно модифікуються, використовуються в ін- дивідуально-авторському мовленні вчених, ак- туалізуються у функції прецедентних одиниць: вони можуть бути залучені до цитат, висловів відомих науковців, набуваючи «подвійної» пре- цедентності, особливої виразності. Крім того, за- значені одиниці активно використовують у нау- ковому тексті для моделювання системи смислів, у складі емоційно-образних засобів. Наголосимо, що це характерно насамперед для гуманітар- ного підстилю. Наведемо низку прикладів, що ілюструють цю модифікацію: азбучна істина –
«загальновідома інформація» [35, с. 67] (Сьогод- ні азбучна істина – зміна культурних орієн- тирів у 60–70-х роках минулого століття від плавильного горщика на постмодерністський хаосмос, а далі – на мультикультурну мозаїку [9, с. 575]; Такі вимоги як віротерпимість, …, зрівняння всіх перед законом і оподаткуван- ням, про що писали в своїх книгах просвітники, з часом стали азбучною істиною для дер- жавних діячів. … здійснили їх на практиці представники абсолютної монархії. В цьому сенсі деспоти другої половини XVIII ст. воісти-

ну були освіченими» [14, с. 45–50]), а також нові (модифіковані) вирази, як напр., азбучна ідея права – «найпростіші правові цінності» (Звідси, зокрема,  випливає  необхідність  відродження  в українському правознавстві «азбучної для європейців» ідеї права та дещо підзабутої концепції вітчизняного філософа, правника, одного з творців вітчизняної концепції право- вої держави Б.О. Кістяківського (1868–1920) про «надзаконне», природне або «розумне» і «му- дре», «софійне» право [10, с. 23–24]); починати з азів – «від елементарних понять» (Тому викла- дачеві вузу доводиться починати практично  з азів мовної підготовки, замість того щоб освіжити інформацію, уже закладену у студен- та на шкільних заняттях [1, с. 428]) та моди- фіковане – знання азів, тобто «наявність еле- ментарних (початкових) знань» (напр.: Процеси становлення громадянської активності в сі- мейному вихованні залежать від знання бать- ками азів педагогіки, умінь, навичок та досвіду роботи з дітьми [16, с. 274]) чи володіти аза- ми (не володіти азами) – «мати (чи не мати) початкові знання» (Нині вже важко знайти учня, який, починаючи вивчати Інформатику в школі, не володів би азами комп'ютерної грамотності, а деякі з них володіють навичка- ми професійної роботи з окремими програмни- ми засобами [30, с. 3–7]); починати з мовоз- навчих азів – «починати з елементарних знань у галузі мовознавства» (Центром дослідження  є слово як одиниця лексико-семантичної сис- теми й основні семантичні процеси в лексиці української мови. Вводячи читача (а книга роз- рахована на  викладачів,  студентів-філологів  і вчителів, що й зумовило її концептуально- змістовий формат) у контекст наукового ви- кладу питання, автор починає з мовознав- чих азів, зокрема з дефініцій таких важливих понять, як слово, лексична система, лексичне значення слова, презентуючи при цьому варі- анти визначень, підходів, поглядів, що свідчить про авторську інтенцію акцентувати різно- векторність дослідницьких візій щодо поданої проблеми [22, с. 134]; вираз починати із самі- сіньких азів модифікується з використанням займенника в зменшувально-пестливій формі, що не характерне для наукового стилю, однак вербалізує категорію інтимізації, що є типовим для лінгвокультури українців (напр., Зокрема,  в числі за 20 липня 1918 р. він [М. Галін] зау- важував, що «у загальній роботі національного відродження на нашу долю, як фахівців, при- падає обов'язок пересадити медицину на націо- нальний ґрунт. Для осягнення цієї мети маємо починати з самісіньких азів і в першу чергу взятись до укладання медичної термінології» [31, с. 381]; управлінський алфавіт – «основи управління» (напр., Oпираючись на специфіку діяльності авіатранспортних підприємств, ав- тори обрали більш розгорнуте визначення мар- кетингу. Маркетинг як система, що включає певний набір взаємообумовлених елементів, – це свого роду «управлінський алфавіт», у яко- му важливі всі букви від А до Я [20, с. 209]; до алфавітного зводу – «до узагальнення» (напр.: За метою використання діапазон енциклопедій сягає від видань з короткими довідками до ал-

фавітного зводу белетризованих есе Енцикло- педії [39, с. 3–9]); альфа і омега чогось – «по- чаток і кінець» [37, с. 14] (Саме тому необхідно погодитися з А.Ф. Зелінським, який стверджує, що особистість злочинця – альфа і омега кри- мінальної психології, її наріжний камінь  [28, с. 41]); У свій час влучно сказав про це ви- датний російський географ М. Баранський. Він підкреслював значення географічної карти, наголошував, що: «карта – це альфа і оме-  га (тобто, початок і кінець) географії»  [25, с. 123]); дух і буква закону – «суть та фор- мальне значення закону» (напр.: Проблеми за- стосування «духу» і «букви» Закону України
«Про усунення негативних наслідків та недопу- щення переслідування та покарання осіб з приво- ду подій, які мали місце під час проведення мир- них зібрань»: погляд законодавця [18, с. 16–19]) чи усічений варіант цього вислову – буква за- кону (напр., Буква закону – це тільки схема, контур забезпечуваної ним [правом] поведінки, її збірний образ [8, с. 11], модифікований розши- рений варіант – на основі духу і букви закону. У науковому тексті можемо простежувати на- віть мовну гру з виокремленим виразом, порівн.: Очевидно, на передній план висувається пробле- ма, як слід тлумачити норми права: на осно- ві «букви» чи «духу», і чи варто звертатися лише до суворого розуміння слів, які складають тексти, чи займатися з'ясуванням їх глибин- ного смислу, в тому числі в контексті думок автора текстів. Ще з часів Давнього Риму був відомий один з основоположних принципів, що знання полягає не в тому, щоб триматися за їх букву, а в тому, щоб розуміти їх смисл і зна- чення. У літературі наголошується, що якщо безперечно слідувати тільки «букві» закону, то можна створити порядки, які суперечать волі правотворчого органу. Наприклад, С. Пу- фендорф (1632–1694) нагадував, що свого часу    у Болоньї був виданий закон, який приписував карати з найбільшою суворістю всякого, хто почне проливати кров на вулицях. Трапилося так, що один з городян впав на вулиці в нападі хвороби. Лікар, що проходив повз, для врятуван- ня життя пацієнта вимушений був зробити кровопускання. Дотримання букви закону вимагало суворого покарання лікаря. Про- те оскільки смисл закону розійшовся з формою його буквальної інтерпретації, лікаря від відповідальності було звільнено [36, с. 50].
   Поширеними в науковому дискурсі є слова, похідні від лексеми буква – іменники, прикмет- ники чи прислівники (буквалізм, буквальний, буквально). Простежуємо навіть оказіональне утворення – моделювання простої форми най- вищого ступеня порівняння від відносного при- кметника буквальний, порушення мовної норми, що не характерне загалом для наукового стилю, напр.: «Адже талант є специфічною, а геній – усезагальною здібністю», – слушно стверджував Ґеорґ Вільгельм Фрідріх Ґеґель. З огляду на це, Франко – геній у найбуквальнішому і найточ- нішому сенсі цього слова [33, с. 9].
   Популярним у науковому дискурсі є й книж- ний  фразеологізм  розставити  крапки   над
«і» та його модифікації (напр., Проте питання конотативної   полісемії   аугментативів   на-

стільки складне й неоднозначне, що всі крап- ки над «і» може розставити лише конкрет- на мовленнєва ситуація, її мета та завдання. Реалізація конотативної семантики продик- тована намірами комунікації, що створює умови для різноманітних асоціацій [19, с. 145]; Мета структури «текст у тексті» – допомог- ти зрозуміти сенс та форму цілого твору че- рез епізод, що є його стислим викладом. У п'єсі Б.-М. Кольтеса цей прийом допомагає роз- ставити крапки над «і» [11, с. 110–119]).
   Як і в інших стилях мовлення, наявне вжи- вання великої літери з метою надання загаль- ній назві статусу  власної,  зокрема  при  цьо-  му омовлюється й сам процес, напр.:  Заповіт Ю. Тарнавського – заперечення культу й пози Поета, автор знову звертається до мотивів, що звучать ще в його дебютній збірці Життя в місті: «я не поет, бо слова мої грубі, як поліна», а Богдан Рубчак створює в поетичних текстах протилежного персонажа. Григорій Грабович слушно характеризує поезію Рубчака як багату
«на пози, жести та свідомий екзотизм. На від- міну від поета у звичайному житті, там за- вжди присутній Поет». Юрій Тарнавський відмовляється від звання «Поета з великої літери», як і від конструктивного діалогу з класиками [12, с. 231].
   У науковому стилі актуалізовано прийом се- мантизації великих літер як початкових букв відповідних ключових слів контексту, тобто важ- ливих для мовлення слів, що вилучені із загаль- новідомого контексту; літер, що, очевидно, стали прецедентними, оскільки за ними легко пізна- ються значущі для контексту слова. Зокрема в наведеній нижче ілюстрації йдеться про слова, що зазвичай репрезентуються німецькою мовою, але мовна гра актуалізує їх літерами кирилиці. Ідеться про те, що, на думку представників ан- тифеміністичного руху, повинно бути предме- том захоплення жінки – Küche (кухня), Kinder (діти) і Kirche (церква). Kinder, Küche, Kirche або «три К» – усталений німецькомовний ви- слів, у якому прихована гендерна дискримінація жінок. Так, жінка мала займатись тільки вихо- ванням дітей, готуванням їжі та відвідуванням церкви. Припускають, що цей вислів належить останньому німецькому кайзеру Вільгельму II або його дружині Августі-Вікторії [41]. Простежу- ємо своєрідну алюзію, напр.: Іван Франко став інтелектуальним провідником феміністичних ідей, вивів українське жіноцтво за межі сум- нозвісних «трьох К(а)», спрямувавши його до
«високої цілі…» [5, с. 235].
   
У цьому стилі спостерігається функціювання слів чи виразів, написаних кирилицею й латини- цею, що простежується в одному контексті. Такі слова і вирази не потребують перекладу, напр.: Як писав про «освічених монархів» відомий ро- сійський дослідник історії Австрії Павло Пав- лович Митрофанов, «…Raison d’état (державні інтереси – франц.) повністю керувало їхніми політичними діями… Вони брали на практиці від філософії те, що збігалося з реальними дер- жавними потребами…» [14, с. 45–50]).
   Розроблені й відповідні правила вживання розділових знаків1 у регламентованих наукових текстах, дисертаційних дослідженнях та ін.
   У сучасних наукових текстах простежуємо специфічне омовлення пунктуаційних знаків з прагматичною метою, для створення відповідних смислів, напр., номінації крапка, три крапки використовують для моделювання образів, що не характерне для наукового стилю мовлення зага- лом і раніше не допускалося в науковому дискурсі. Актуалізація цього явища пов'язана, очевидно, з впливом на розвиток наукового мовлення постмо- дернізму, про що пише Т. Монахова [23, с. 245], напр.: Тут так і проситься крапка. Але її чомусь не буде. А буде три крапки [13, с. 151].
   У науковому й офіційно-діловому стилях ак- тивно вживаються номени та абревіатури, утво- рені від назв літер кирилиці та латиниці, про що йшлося в другому розділі цієї праці.
   Дослідники зауважують, що абревіатури, які трапляються в законодавчих документах, загаль- ноприйняті в певних жанрах юридичного підсти- лю: законах, кодексах, статутах, наказах тощо. Крім того, виокремлюють загальноприйняті ско- рочення законодавчих документів: а) назви сві- тових об'єднань, державних установ, міністерств, управлінь, банків та ін.: СОТ – Світова організа- ція торгівлі, МОН України – Міністерство осві- ти і науки України, ОДПУ – Об'єднане державне політичне управління, СЄМС – Східноєвропей- ське молодіжне співробітництво та ін.; б) назви підприємств різних форм власності: Укртранс- нафта, Укрхімтрансаміак, Єврокрим, Будекспо, Будекспорт тощо; в) назви часто повторюваних різних типів організацій і підприємств: ВАТ – від- крите акціонерне товариство, ТОВ – товари- ство з обмеженою відповідальністю, СП – спіль- не підприємство, ЗАТ – закрите акціонерне товариство, ТОП – торговельно-обслуговуюче підприємство, КВТП – колективне виробничо- торговельне підприємство та ін. Абревіатури, що часто вживаються в текстах міжнародних догово- рів, угод, меморандумів, конвенцій, заяв та ін., но-



      1 Крапку ставлять: 1) між двома або більше реченнями заголовка. У кінці заголовка, що надрукований у підбір до тексту, теж ставиться крапка; 2) між номером розділу і порядковим номером підрозділу; 3) у кінці номера підрозділу; 4) між порядковим номером розділу, підрозділу і пунктом; 5) у кінці номера пункту; 6) між номером розділу і порядковим номером ілюстрації; 7) між номером розділу і порядковим номером формули в розділі; 8) між кожним номером розділу і підрозділу до- датку. Крапку не ставлять: 1) у кінці заголовка; 2) після номера розділу.
    2 Двокрапку ставлять: 1) після слова «Примітки», якщо на одному аркуші є кілька приміток; 2) перед формулою, якщо їй передує узагальнювальне слово, або перед формулою є текст, побудова якого вимагає двокрапки.
    3 Лапки вживають:1) у прографіці чи графі замість однакових слів, що розташовані одне під одним; 2) якщо текст у графі таблиці повторюється і складається з одного слова, то замість нього вживаємо лапки. Якщо такий текст має два або більше слів, то спершу замість нього вживають слова «Те саме», а далі – лапки. Проте, повторювані цифри, марки, знаки, математич- ні і хімічні символи не замінюємо лапками.
    4 Дужки вживають, якщо номер групи формул, що розміщені на окремих рядках, об’єднують фігурною дужкою (паранте- зом). Крім того, номер групи формул ставиться справа від вістря парантеза.
    5 Крапку з комою вживають, щоб відокремити формули, які не вкраплені в текст, а йдуть одна за одною. Замість крапки з комою може вживатись і крапка.
    6 Знак оклику і знак питання слугує для позначення почуттів та емоцій, а саме особистого ставлення автора дисертації до певних цитованих уривків. Такі розділові знаки ставлять у кінці цитати в круглих дужках.

мінують переважно державні органи, міжнародні організації, політичні союзи та ін.: ЄАВТ – Євро- пейська асоціація вільної торгівлі, ЄС – Європей- ський Союз, ПАРЄ – Парламентська асамблея Ради Європи тощо. Абревіатури-кальки також ма- ють місце в дипломатичних документах, порівн.: CEІ (Commission Electronique Internationale) – МЕК (Міжнародна електротехнічна комісія). По- ширеним явищем в українських дипломатичних текстах є іншомовні скорочення, що деколи тран- слітеруються: ЕКОСОС (від англ. EKOSOS) – Управління Верховного комісара ООН у справах біженців, ЮНДРО (від англ. UNDRO) – Відділ координації, попередження та готовності у разі стихійних лих та ін. [34, с. 157–158].
   Висновки і пропозиції. Отже, науковий стиль мовлення орієнтований на використання

системи спеціальних графічних засобів, що спро- ектовані на чіткість оформлення текстів зазначе- ного стилю, наявність нормативних вимог щодо їхнього використання, орієнтацію на систему прагматонімів та абревіатурних найменувань. Наукові тексти мають свою поетику, що обґрун- товують сучасні вчені (Н. Зеленська, П. Селігей та ін.), тому й у них наявна маніпуляція графіч- ними мовними засобами, що було проілюстрова- но. Українська лінгвокультура містить систему усталених виразів, які вербалізують літери ал- фавіту, що застосовуються і в науковому стилі, підлягають авторській трансформації. Це пояс- нюється креативністю мовців та демократизаці- єю наукового стилю, у який потрапляють елемен- ти розмовного мовлення й емоційно-експресивні одиниці, що дають змогу моделювати експресію.

Список літератури:
1. Борисова А.О., Архипова В.О., Колесник А.О. Мотивація студентів під час навчання іноземної мови та вплив інтернет-ресурсів на її підвищення. Економічна стратегія і перспективи розвитку сфери торгівлі та послуг. 2012. № 1(2). С. 427–433.
2. Васенко Л.А., Дубічинський В.В., Кримець О.М. Фахова українська мова: навчальний посібник. Київ, 2008. 272 с.
3. Гнедько Т.Н. Функционально-стилевой статус научно-популярного текста. Наук. записки Ніжин. держ. ун-ту ім. Миколи Гоголя. 2014. Кн. 2. С. 47–52.
4. Глущик С.В., Дияк О.В., Шевчук С.В. Сучасні ділові папери: навчальний посібник. Київ, 2008. 400 с.
5. Госовська М. Франко і фемінізм. Франко. Перезавантаження / упоряд. Тихолоз Б., Беницький А. Дрогобич : Коло, 2013. C. 231–237.
6. Гончаров В.В. Технічні рішення із зрівноваження на ходу екстракторів відцентрових соковижималок. Загальнодерж. міжвід. наук.-техн. зб. «Конструювання, виробництво та експлуатація сільськогосподар- ських машин». 2013. № 43, Ч. I. С. 257–262.
7. Гречихіна Н.В. Науково-навчальний текст як інтегральний феномен. Наукові записки [Національного уні- верситету “Острозька академія”]. 2013. Вип. 35. С. 73–76.
8. Гураленко Н. Деякі аспекти проблематики антиномій права. Юридична Україна. 2012. № 12. С. 9–13.
9. 	Денисова Т.Н. Гетерогенність і / у мейнстрімі. Головна течія – Гетерогенність – Канон в сучасній амери- канській літературі. Київ, 2006. С. 571–582.
10. Добренька Н.В. Основні концептуальні підходи до праворозуміння. Вісн. Акад. адвокат. України. Право : наука, практика. 2011. № 3(22). С. 21–27.
11. Драненко Г.Ф. Інтертекстуальність п’єси Б.-М. Кольтеса «Роберто Зукко» : театр як міфологічний палімпсест.
Вісн. Львів. ун-ту. Сер. : Інозем. мови. 2011. № 18. С. 110–119.
12. Дрозда А. Стратегії письма в еміграційній поезії : Богдан Рубчак VS Юрій Тарнавський. Studia Ukrainica Posnaniensia. Poznan : UАM / red. nauk. prof. T. Kosmeda, 2014. Vol. II. С. 221–231.
13. Зарівна Т. Приватний апокаліпсис: до і після (за романами «Трактат про лускання квасолі» В'єслава Мис- ливського та «Хутір»Андрія Кондратюка). Studia Ukrainica Poznaniensia. Poznan : UАM / red. nauk. prof.    T. Kosmeda, 2014. Vol. II. С. 149–157.
14. Іванов І.В. Олейников В.В. Особливості розвитку освіченого абсолютизму в австрійській імперії. Європейські перспективи. 2014. № 3. С. 45–50.
15. Іщенко Н.Г., Ліпінська В.В. Лексико-граматичні домінанти наукового тексту. Вісн. націон. техніч. ун-ту України «Київ. політех. ін-т». Сер. : Філол. педаг. 2013. № 1. С. 32–42.
16. Карабань О.М. Формування засад громадянської активності особистості засобами виховання в сім'ї. Науко- вий вісник Гілея. 2015. № 99. С. 272–275.
17. Коваль А.П. Науковий стиль сучасної української літературної мови. Структура наукового тексту. Київ : Вид-во Київ. ун-ту, 1970. 306 с.
18. Кожем'якін А. Проблеми застосування «духу» і «букви» Закону України «Про усунення негативних наслідків та недопущення переслідування та покарання осіб з приводу подій, які мали місце під час проведення мир- них зібрань»: погляд законодавця. Віче. 2014. № 3. С. 16–19.
19. Леськo Х.С. Полісемантична природа аугментативного суфікса -аzo (на матеріалі сучасної іспанської преси).
Вісн. Львів. ун-ту. 2013. № 21. С. 144–149.
20. Матвєєв В.В., Непоп А.В. Теоретичні аспекти маркетингу в ракурсі діяльності авіатранспортних підпри- ємств. Інноваційна економіка. 2014. № 6. С. 206–210.
21. Міронкін О.В. До питання про способи захисту права спільної власності в судовому порядку. Наука і право- охорона. 2014. № 1. С. 66–75.
22. Мойсієнко А.К. У центрі дослідження – слово (Л. А. Лисиченко. Лексико-семантична система української мови. – Харків, 2006). Акт. пробл. україн. лінгвістики: теорія і практика. 2007. № 14. С. 134–135.
23. Монахова Т.В. Народництво, модернізм і постмодернізм у лінгвістиці: монографія. Миколаїв : Вид-во ЧДУ ім. Петра Могили, 2015. 300 с.
24. Павко А., Гриценко І. Фундаментальне дослідження в царині міжнародно-правової науки. Віче. 2015. № 22. С. 24–25.
25. Паламарчук Л.Б. Картознавча компетентність у шкільних курсах географії. Проблеми безперервної геогра- фічної освіти і картографії. 2010. № 11. С. 122–128.
26. Покровська О.А., Гузенко В.В. Формування та становлення наукового стилю української мови. Економічна стратегія і перспективи розвитку сфери торгівлі та послуг. 2010. № 2. С. 621–627.

27. Пономарів О.Д. Стилістика сучасної української мови : підручник, 3-тє вид., перероб. і доповн. Тернопіль : Навч. книга – Богдан, 2000. 248 с.
28. Попович О.В. Особистість злочинця як соціально-психологічне поняття. Вісн. Чернів. фак-ту націон. ун-ту
«Одеська юрид. акад.». 2012. № 1. С. 40–50.
29. Разинкина Н.М. О преломлении эмоциональных явлений в стиле научной прозы. Особенности языка научной литературы. 1965. № 4. С. 47–52.
30. Руденко В.Д. Шкільна інформатика. Комп'ютер у школі та сім'ї. 2009. № 5. С. 3–7.
31. Садівничий В.О. Соціокомунікативні параметри медичної преси підросійської України (середина ХІХ – початок ХХ ст.). Наук. зап. Інст. журналіст. 2014. №. 56. С. 377–383.
32. Селігей П. Світло і тіні наукового стилю : монографія. Київ : Вид-во Києво-Могилян. акад., 2016. 628 с.
33. Тихолоз Б. Doctor universalis. Франко. Перезавантаження / упоряд. Тихолоз Б., Беницький А. Дрогобич : Коло, 2013. C. 7–23.
34. Тур О. Особливості функціонування нових абревіатур в офіційно-діловому стилі української мови кінця  ХХ – початку ХХІ століть. Наук. вісн. Херсон. держ. ун-ту. 2011. № 15. С. 154–161.
35. Ужченко В.Д., Ужченко Д.В. Фразеологічний словник української мови. Київ : Освіта, 1998. 224 с.
36. Уласевич А.С. Дух Конституції та його значення для кримінального права. Право і суспільство. 2011. № 4. С. 50–54.
37. Фразеологічний словник української мови / за ред. В.М. Білоноженко та ін. Київ : Наук. думка, 1993. 984 с.
38. Ющук І.П. Вступ до мовознавства: навч. посіб. Київ : Рута, 2000. 126 с.
39. Черниш Н. До питання про сучасну типологію енциклопедій. Вісн. Книжк. палати. 2015. № 4. С. 3–9.
40. Чечель О.М. Науковий текст як одиниця лінгвістичного дослідження. Наук. запис. Вінн. нац. аграрн. ун-ту.
2013. № 1. С. 153–161.
41. Kinder, Küche, Kirche // Вікіпедія: вільна енциклопедія. URL: https://uk.wikipedia.org/wiki/kinder,_k% c3%bcche,_kirche (дата звернення: 20.02.2020).
References:
1. Borysova, A.O., Arkhypova, V.O., & Kolesnyk, A.O. (2012). Motyvatsiia studentiv pid chas navchannia inozemnoi movy ta vplyv internet-resursiv na yii pidvyshchennia [Motivation of students during studying the foreign language and influence of Internet resources to improve it]. Ekonomichna stratehiia i perspektyvy rozvytku sfery torhivli ta posluh, no 1(2), pp. 427–433.
2. Vasenko, L.A., Dubichynskyi, V.V., & Krymets, O.M. (2008). Fakhova ukrainska mova: navchalnyi posibnyk
[The Ukrainian language]. Kyiv. (in Ukrainian)
3. Hnedko, T.N. (2014). Funktsyonalno-stylevoi status nauchno-populiarnoho teksta [Functional and stylistic status of scientific text]. Nauk. zapysky Nizhyn. derzh. un-tu im. Mykoly Hoholia, no 2, pp. 47–52.
4. Hlushchyk, S.V., Dyiak, O.V., & Shevchuk, S.V. (2008). Suchasni dilovi papery: navchalnyi posibnyk [Modern busness papers]. Kyiv. (in Ukrainian)
5. Hosovska, M. (2013). Franko and feminizm [Franko and feminism]. Franko Perezavantazhennia [Franko Reloading]. Drohobych: Kolo, pp. 231–237.
6. Honcharov, V.V. (2013). Tekhnichni rishennia iz zrivnovazhennia na khodu ekstraktoriv vidtsentrovykh sokovyzhymalok [Technical solutions on balancing under way extractors of centrifugal juices]. Zahalnoderzh. mizhvid. nauk.-tekhn. zb. «Konstruiuvannia,  vyrobnytstvo  ta  ekspluatatsiia  silskohospodarskykh  ma-shyn», no 43, P. I, pp. 257–262.
7. Hrechykhina, N.V. (2013). Naukovo-navchalnyi tekst yak intehralnyi fenomen [Academic text as an integral phenomenon]. Naukovi zapysky [Natsionalnoho universytetu “Ostrozka akademiia”], no 35, pp. 73–76.
8. Huralenko, N. (2012). Deiaki aspekty problematyky antynomii prava [Some aspects of the problems of law antinomiesYury-dychna Ukraina]. Yurydychna Ukraina, no 12, pp. 9–13.
9. Denysova, T.N. (2006). Heterohennist i / u meinstrimi. Holovna techiia – Heterohennist – Kanon v suchasnii amery-
kanskii literaturi [Heterogennist in the mainstream. The canon in modern American literature]. Kyiv. (in Ukrainian)
10. Dobrenka, N.V. (2011). Osnovni kontseptualni pidkhody do pravorozuminnia. Visn. Akad. advokat. Ukrainy [Main conceptual approaches of law interpretation]. Pravo: nauka, praktyka, no 3(22), pp. 21–27.
11. Dranenko, H.F. (2011). Intertekstualnist piesy B.-M. Koltesa «Roberto Zukko» : teatr yak mifolohichnyi palimpsest [Intertextuality of the play “Roberto Zucco” by Bernard-Marie Koltes: theatre as mythological palimpseste]. Visn. Lviv. un-tu. Ser.: Inozem. movy, no 18, pp. 110–119.
12. Drozda, A. (2014). Stratehii pysma v emihratsiinii poezii: Bohdan Rubchak VS Yurii Tarnavskyi [Writing strategies in Ukrainian émigré poetry: Yuriy Tarnawsky vs. Bohdan Rubchak]. Studia Ukrainica Posnaniensia (ed. prof. T. Kosmeda), vol. 2, pp. 221–231.
13. Zarivna, T. (2014). Pryvatnyi apokalipsys: do i pislia (za romanamy «Trak-tat pro luskannia kvasoli» Vieslava Myslyvskoho ta «Khutir»Andriia Kondratiuka) [Private apocalypse: before and after (based on the novel a teatrise on Husking of kidney beans by Wieslaw Mysliwski and in the novel the farm by Andrij Kondrettiuk)). Studia Ukrainica Posnaniensia (ed. prof. T. Kosmeda), vol. 2, pp. 149–157.
14. Ivanov, I.V., Oleinykov, V.V. (2014). Osoblyvosti rozvytku osvichenoho  abso-liutyzmu  v  avstriiskii  imperii [The processes of the Enlighten Absolutism in Austrian Empire]. Yevropeiski perspektyvy, no 3. pp. 45–50.
15. Ishchenko, N.H., & Lipinska V.V. (2013). Leksyko-hramatychni dominanty nauko-voho tekstu [Lexical and grammatical dominants of scientific text]. Visn. natsion. tekhnich. un-tu Ukrainy «Kyiv. politekh. in-t». Ser.: Filol. Pedah., no 1, pp. 32–42.
16. Karaban, O.M. (2015). Formuvannia zasad hromadianskoi aktyvnosti osoby-stosti zasobamy vykhovannia v simi [Formation of civil activity of the person by means of education in the family]. Naukovyi visnyk Hileia, no 99, pp. 272–275.
17. Koval, A.P. (1970). Naukovyi styl suchasnoi ukrainskoi literaturnoi movy. Struktura naukovoho tekstu
[The scientific style of the modern Ukrainian language]. Kyiv: Vyd-vo Kyiv. (in Ukrainian)
18. Kozhemiakin, A. (2014). Problemy zastosuvannia «dukhu» i «bukvy» Zakonu Ukrainy «Pro usunennia nehatyvnykh naslidkiv ta nedopushchennia peresliduvannia ta pokarannia osib z pryvodu podii, yaki maly mistse pid chas provedennia myrnykh zibran»: pohliad zakonodavtsia [Application of the letter and the spirit of the Ukrainian law “about dealing with negative results and avoiding persuing persons who take part in peaceful meetings”]. Viche, no 3, pp. 16–19.

19. Lesko, Kh.S. (2013). Polisemantychna pryroda auhmentatyvnoho sufiksa -azo (na materiali suchasnoi ispanskoi presy) [Polisemantyc nature of the augmentative suffix -azo (based on modern Spanish press)]. Visn. Lviv. un-tu, no 21, pp. 144–149.
20. Matvieiev, V.V., & Nepop, A.V. (2014). Teoretychni aspekty marketynhu v rakursi diialnosti aviatransportnykh pidpryiemstv [Theoretical aspects of marketing in the activity of air transport enterprises]. Innovatsiina ekonomika, no 6, pp. 206–210.
21. Mironkin, O.V. (2014). Do pytannia pro sposoby zakhystu prava spilnoi vlasnosti  v  sudovomu  poriadku  [Actual issues of the mechanism of law practice in the field of the protection joint ownership in court]. Nauka i pravookhorona, no 1, pp. 66–75.
22. Moisiienko, A.K. (2007). U tsentri doslidzhennia – slovo (L.A. Lysychenko. Leksyko-semantychna systema ukrainskoi movy [In the centre of investigation – a word (L.A. Lysychenko. Lexical and semantic system of the Ukrainian language)]. Akt. probl. ukrain. linhvistyky: teoriia i praktyka, no 14. pp. 134–135.
23. Monakhova, T.V. (2015). Narodnytstvo, modernizm i postmodernizm u linhvistytsi: monohrafiia [Populism, modernism and postmodernism in linguistics]. Mykolaiv: Vyd-vo ChDU im. Petra Mohyly. (in Ukrainian)
24. Pavko, A., & Hrytsenko, I. (2015). Fundamentalne doslidzhennia v tsaryni mizhnarodno-pravovoi nauky [Fundamental research in the field of international jurisprudence]. Viche, no 22, pp. 24–25.
25. Palamarchuk, L.B. (2010). Kartoznavcha kompetentnist u shkilnykh kursakh heohrafii [Knowledge of map com- petence in school geography courses]. Problemy bezperervnoi heohrafichnoi osvity i kartohrafii, no 11, pp. 122–128.
26. Pokrovska, O.A., & Huzenko, V.V. (2010). Formuvannia ta stanovlennia naukovoho styliu ukrainskoi movy [Stages of the organization and development scientific of the style in the Ukrainian language]. Ekonomichna stratehiia i perspektyvy rozvytku sfery torhivli ta posluh, no 2, pp. 621–627.
27. Ponomariv, O.D. (2000). Stylistyka suchasnoi ukrainskoi movy [Stylistics of modern Ukrainian language]. Ternopil: Navch. knyha – Bohdan. (in Ukrainian)
28. Popovych, O.V. (2012). Osobystist zlochyntsia yak sotsialno-psykholohichne poniattia [Criminal personality as social and psychological phenomenon]. Visn. Cherniv. fak-tu natsion. un-tu «Odeska yuryd. akad.», no 1, pp. 40–50.
29. Razynkyna, N.M. (1965). O prelomlenyy эmotsyonalnыkh yavlenyi v style nauchnoi prozy [Emotional expressions in the scientific texts]. Osobennosty yazyka nauchnoi lyteratury, no 4, pp. 47–52.
30. Rudenko, V.D. (2009). Shkilna informatyka [IT in school]. Kompiuter u shkoli ta simi, no 5, pp. 3–7.
31. Sadivnychyi, V.O. (2014). Sotsiokomunikatyvni parametry medychnoi presy pidrosiiskoi Ukrainy (seredyna  XIX – pochatok XX st.) [Sociocommunicative features of medical press of Prorussian Ukraine (in the middle of the XIX – beginning of the XX century)]. Nauk. zap. Inst. Zhurnalist, no 56, pp. 377–383.
32. Selihei, P. (2016). Svitlo i tini naukovoho styliu: monohrafiia [The light and shadows of the scientific style]. Kyiv: Vyd-vo Kyievo-Mohylian. akad. (in Ukrainian)
33. Tykholoz, B. (2013). Doctor Universalis [Doctor Universalis]. Franko Perezavantazhennia [Franko Reloading]. Drohobych: Kolo, pp. 7–23.
34. Tur, O. (2011). Osoblyvosti funktsionuvannia novykh abreviatur v ofitsiino-dilovomu styli ukrainskoi movy kintsia XX – pochatku XXI stolit [Functional peculiarities of new abbreviations in official-business style of Ukrainian language at the end of XX – beginning of XXI centuries.]. Nauk. visn. Kherson. derzh. un-tu, no 15, pp. 154–161.
35. Uzhchenko, V.D., & Uzhchenko, D.V. (1998). Frazeolohichnyi slovnyk ukrainskoi movy [Phraseological dictionary of the Ukrainian language]. Kyiv: Osvita. (in Ukrainian)
36. Ulasevych, A.S. (2011). Dukh Konstytutsii ta yoho znachennia dlia kryminalnoho prava [The meaning of legal norms’ “spirit” of the Constitution of Ukraine in criminal law]. Pravo i suspilstvo, no 4, pp. 50–54.
37. Bilonozhenko, V.M. (ed. and others) (1993). Frazeolohichnyi slovnyk ukrainskoi movy [Phraseological dictionary of Ukrainian]. Kyiv: Nauk. dumka. (in Ukrainian)
38. Yushchuk, I.P. (2000). Vstup do movoznavstva: navch. posib. [Introduction to linguistics]. Kyiv: Ruta. (in Ukrainian)
39. Chernysh, N. (2015). Do pytannia pro suchasnu typolohiiu entsyklopedii [The modern typology of encyclopaedic books]. Visn. Knyzhk. Palaty, no 4, pp. 3–9.
40. Chechel, O.M. (2013). Naukovyi tekst yak odynytsia linhvistychnoho doslidzhennia [Scientific text as a unit of linguistic investigation]. Nauk. zapys. Vinn. nats. ahrarn. un-tu, no 1, pp. 153–161.
41. Kinder, Küche, Kirche // Vikipediia: vilna entsyklopediia. URL: https://uk.wikipedia.org/wiki/Kinder,_K% C3%BCche,_Kirche (accessed 20.02.2020).




Kravtsiv Maria, Sobol Lilia
Drohobych Ivan Franko State Pedagogical University
THE POTENTIAL OF GRAPHEMES AND THEIR NAMES IN UKRAINIAN SCIENTIFIC STYLE
Summary. The article defines the peculiarities of the scientific style and its historical development to the present stage. The thesis is aimed to determine the place and role of the graphic symbols in the formation of the scientific style of modern Ukrainian, to identify the main areas of application of graphic symbols of the Ukrainian language in the scientific style. Besides, the formation and development of the scientific style has been analyzed. So its chronological process has been traced. The modern Ukrainian scientific style has been analyzed to establish the operation of graphemes as a separate phenomenon and as part of abbreviation or no- menclature; the regularities of the use of graph names in the modern Ukrainian scientific discourse have been clarified. The article also mentions that the scientific style is characterized by peculiar features (e.g. a logic plot of the scientific information), which is caused by strict requirements to follow certain norms. It is also known that this style has distinct nominal expressions. It is due to the fact that linguistic techniques of the scientific style include different terms from different fields, which are expressed by nouns or other substantivized parts of speech. The sententences that are commonly used in this style have an elaborate construction. It helps to express complicated thoughts. The syntax of the scientific style is known to be bookish and it is characterized by complete, extended or complex sentences. The scientific style has also to do with emotional lexical units especially in social and political articles. So, demand for emotional and expressive connotation of the scientific language has increased sharply as a result of author’s personal treatment of an object he analyzes. Authors keen to exspress their impressions they get from the process of analyzing. Besides, in the scientific text we often come across abstract lexical units as scientists prefer using notions to images. Commonly used words bear only one of their meanings in the scientific texts. The object of the research is a system of graphic signs of Ukrainian linguoculture (alphabet, letters), which are used in the modern Ukrainian scientific style, etc.
Keywords: modern Ukrainian style, graphical system, grapheme, letter, abbreviation, nomenclature.
