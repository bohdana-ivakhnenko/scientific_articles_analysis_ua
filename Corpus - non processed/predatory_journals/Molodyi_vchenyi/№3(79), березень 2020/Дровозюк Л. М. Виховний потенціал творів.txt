«Молодий вчений» • № 3.1 (79.1) • березень, 2020 р.
DOI: https://doi.org//10.32839/2304-5809/2020-79.1-7 УДК 37.015.31:17.022.]37(477)(092)



Дровозюк Л.М.
Комунальний заклад вищої освіти
«Вінницький гуманітарно-педагогічний коледж»

ВИХОВНИЙ ПОТЕНЦІАЛ ТВОРІВ УКРАЇНСЬКИХ ПИСЬМЕННИКІВ ДРУГОЇ ПОЛОВИНИ ХІХ – ПОЧАТКУ ХХ СТ.
Анотація. У статті розглядається творчість українських письменників другої половини ХІХ – початку ХХ ст., яка має педагогічне значення для сучасного покоління дітей та молоді. Українська література досліджуваного періоду творилася в умовах відсутності національної держави та школи, заборони на офі- ційне функціонування української мови та перешкод для розвитку української культури. За таких обста- вин українські літератори взяли на себе просвітницьку та педагогічну місію щодо піднесення освітнього рівня народу, громадянського, патріотичного та морального виховання зростаючих поколінь. У творах ху- дожньої літератури порушено питання необхідності освіти, демократичної школи, виховання на засадах справедливості, гуманізму,моральності, любові до природи. У творах багатьох письменників висвітлено соціальні проблеми дитинства, психологію дітей, традиції родинного виховання, а також неправильне виховання та його наслідки.
Ключові слова: школа, виховання, українська література, педагогічні ідеї, виховний потенціал.


       Постановка проблеми. Художня літера- тура є важливим фактором формування особистості. Завдяки читанню у дитини розви- вається свідомість, засвоюються моральні норми, гуманістичні, національні, громадянські ціннос-
ті, естетичне світосприйняття.
   «У дитинстві і юності, – згадує вчителька, Від- мінник народної освіти Г. Маковійчук, – я багато читала художньої літератури і це допомогло мені, сільській дівчинці, у повоєнну пору гарно навча- тися у школі, педагогічному училищі, працюва- ти. Завдяки читанню я розвинула свій світогляд, мову, навчилася розуміти людей» [1, с. 200].
   Про  виховне  значення  літератури знали  ще  у Давній Греції. Не одне покоління еллінів зростало

на творах Гомера, Есхіла, Софокла, Еврипіда. Осо- бливе значення мало читання в період поширення християнства. Читаючи Біблію та іншу християн- ську літературу, люди засвоювали нову мораль.
   Сьогодні читання художньої література не посідає в житті людини того місця, яке йому на- лежало ще 40-30 років тому. Книга поступила- ся мультимедійним засобам та Інтернету. Діти та молодь віддають перевагу розважальним про- грамам, «готовій картинці» з екрана, що не вима- гає значної розумової чи духовної напруги.
   Сучасне суспільство поки що не усвідомило усіх згубних наслідків нехтування читанням, зо- крема, художньої літератури. Небезпека полягає у тому, що покоління, яке не читає, може бути


© Дровозюк Л.М., 2020

нездатним мислити в категоріях проблем, про- никати в суть явищ, мати активну творчу уяву, самостійність у судженнях та поведінці. Також можливою є  втрата  поколіннями  культурної  та історичної пам’яті, що об’єднує людей у націю та державу.
   Українська література кінця ХІХ – початку ХХ ст. творилася у часи, коли українці перебу- вали у складі імперій, в яких не було місця на- ціональній школі та рідній мові в офіційному вжитку. За таких умов художнє писемне слово стало на сторожі збереження національної іден- тичності. Воно навчало, окультурювало, вихову- вало, кликало до боротьби за краще життя.
   На відміну від творів попередніх століть з їх відкритим дидактизмом (повчання, панегірики, життєписи святих), які призначалися, передов- сім, для світської та духовної еліти, твори пись- менників другої половини ХІХ – початку ХХ ст. адресувалися усім – «і мертвим, і живим, і нена- родженим…», освіченим і неписьменним. Вихов- ний потенціал цієї літератури полягає, насам- перед, у актуальності тематики – освіта, мова, культура, мораль, свобода, рівноправність, гід- ність людини, гуманне ставлення до дітей.
   Аналіз досліджень та публікацій.  На- шій темі присвячено дослідження Л. Артемо- вої, Л. Березівської, М. Веркалець, А. Животен- ко-Піанків, Т. Завгородньої, Н. Калениченко,  Л. Кравченко, О. Мазуркевича, Л. Новаківської, І. Смаля,  О.  Сухомлинської,  К.  Тимошенко,  С. Чавдарова, І. Шиманської.
   Науковці розглядають педагогічні ідеї та ді- яльність письменників-педагогів (Б. Грінченка, Л. Глібова, Лесі Українки, П. Куліша, О. Пчілки, І. Франка) та ін.
   Низка досліджень стосується з’ясування ролі літератури у формуванні особистості  школя-  ра. Це праці літературознавців  та  методистів Ф. Бугайко, І. Коляди, П. Кононенка, Н. Прий- мас, Б. Степанишина, А. Фасолі).
   Аналіз цих праць дозволив зробити висно- вок про те, що творчість та педагогічна діяль- ність українських письменників другої полови- ни ХІХ – початку ХХ ст. були вагомим чинником розвитку українського шкільництва та педаго- гічної думки.
   Попри значну кількість праць на тему нашого дослідження, сьогодні виникла потреба у пере- осмисленні педагогічного значення української літератури визначеного нами періоду. Добре було б створити узагальнюючу працю, у якій з’ясувати суть ідей та послань, які прямо чи опосередковано впливатимуть на свідомість та мотиваційно-цін- нісну сферу сучасних та наступних поколінь.
   Мета статті – окреслити основні грані ви- ховного потенціалу творів українських письмен- ників другої половини ХІХ – початку ХХ ст., які є актуальними для сучасної освіти.
   Виклад основного матеріалу досліджен- ня. Українська література другої половини ХІХ – початку ХХ ст.. творилася у період впроваджен- ня так званої «народної школи», яка мала дати широким верствам народу початкові елементар- ні знання і виховання у вірнопіддансько-монар- хічному дусі.
   Перепис населення Російської імперії від 1897 р. показав, що письменних (грамотних) се-

ред сільського українського населення нарахову- ється всього 10,5%, серед міського – близько 30%. Видатний педагог К. Ушинський однією з при- чин низького рівня письменності українців вва- жав нерідну мову навчання. «Мало успіху матиме та школа, – писав він, – куди дитина йде з дому, як з раю до пекла, і відкіль вона біжить, як з тем- ного пекла додому у свій рай, де все ясне, зрозу- міле та близьке серцю. А майже таке враження мусить робити школа на українську дитину, коли вона починає відвідувати те єдине на ціле село місце, де говорять незрозумілою мовою». «…така школа безсила, тому що вона не будує розвитку дитини на єдиному родючому грунті – на народ-
ній мові та на народному почутті» [2, с. 100].
   Якщо додати, – зазначав освітній діяч С. Сіро- полко, що у всіх російських читанках, за якими навчалися українці, нічого не було про Україну, або якась брехня, образлива для національного почуття, то чи «треба дивуватися тому, що така школа вела до денаціоналізації українського на- роду» [3, с. 368].
   Одним зі шляхів піднесення освітнього рів- ня народу було визнано широку просвітницьку діяльність. Частина письменників пішли пра- цювати у школи, видавати науково-популярну літературу, писати підручники, працювати у то- вариствах сприяння письменності, читати нау- ково-популярні лекції.
   Вчителями стали С. Васильченко, Б. Грінчен- ко, Л. Глібов, С. Гулак-Артемовський І. Нечуй- Левицький, М. Коцюбинський, П. Куліш та ін. Така робота сприяла розумінню ними проблем освіти, шкільного та вчительського життя, сімей- ного виховання, психології дитини.
   Письменники-педагоги виховували своїх чи- тачів у буквальному і у переносному значеннях. Дехто навіть вважав, що краще поступитися ху- дожньою цінністю своїх текстів заради того, щоб вони були краще зрозумілими простим людям. Інші більше уваги звертали на політичне звучан- ня своїх творів. Усі розуміли, що без розв’язання основних питань – створення української держа- ви та будівництво національної школи україн- ська література не зможе повноцінно розвивати- ся.
   Для того, щоб слово письменника зазвучало серед маси неписьменних потрібно було провес- ти велику підготовчу роботу. Першим кроком стало створення у 1845 р. Кирило-Мефодієв- ського братства, членами якого були письмен- ники В. Білозерський, М. Костомаров, П. Куліш, Т. Шевченко. Вони виступали з популярними іс- торичними лекціями, збирали кошти на школи, видавали підручники.
   У 1845 р. було створено Російське географічне товариств, до якого належали М. Максимович, А. Метлинський, М. Судієнко, О. Афанасьєв-Чуж- бинський. У програмі товариства, крім інших, були розділи: «Про мову», «Розумові й моральні здібності та освіта». Члени товариства проводи- ли етнографічні дослідження, збирали і видава- ли фольклорні матеріали. Серед них «Сборник украинских песен» М. Максимовича, «Украин- ские народне предания» П. Куліша, «Народные южнорусские сказки» І. Рудченка (Білика).
   Письменники збирали і описували лексичне багатство української мови, підготувавши грунт

для створення словників. На початку 40-х років П. Білецький-Носенко закінчив «Словарь мало- российского, или юго-восточнорусского языка…», який налічував 20 тисяч словникових статей. Письменник П. Галузенко-Морачевський  склав
«Словарь малороссийского языка» по полтавско- му наречию». У Харкові матеріали до словника української мови зібрав М.  Гатцук.  У  1861  р. В  Києві  вийшла  перша  частина  першого тома
«Опыта южнорусского словаря» К. Шейковсько- го. Словник був розрахований на чотири томи по чотири випуски в кожному. У 80-х роках видано ще два випуски (останнього тома) [4, с. 33].
   За впорядкування українського правопису взявся П. Куліш. Його правопис – т.зв. «кулішів- ка» ліг в основу правопису в Східній Україні.
   Визначною подією стала творчість Т.Г. Шев- ченка, який своїми творами фактично сформу- вав літературно-естетичну програму розвитку нової української літератури».
   Письменника, який страждав від того, що не отримав системної освіти, завжди хвилювало пи- тання її загальної доступності. Він розумів, що без освіти український народ не здобуде свободи і не матиме достойного життя. Саме тому багато його творів пронизує ідея необхідності повноцін- ної освіти для усіх. Сюжет повісті «Близнюки – це розгорнутий у часі процес формування осо- бистостей двох хлопчиків-близнюків. Шевченко підводить читача до думки, про те, що якою ста- не людина залежить не від її спадковості, а від впливу на неї оточення та від виховання. Автор також вивів образи справжніх учителів-настав- ників, які вболівають за своїх вихованців. Серед них й опікун Полтавської гімназії письменник І.П. Котляревський.
   У багатьох творах («Катерина», «Назар Сто- доля», «Наймичка», «Лілея», «Осика», «Не кидай матері! – казали», «Сон», «Садок вишневий коло хати», «Княжна»). Т. Шевченко відобразив вихов- ні традиції та звичаї українського народу, роз- крив суть народної моралі. Насамперед це поша- на до батьків, працелюбство, щирість, чесність.
   У творах  письменника  («Петрусь»  «Прогулка с удовольствием и не без морали», «Москалева кри- ниця», «Меж скалами, неначе злодій») можна по- ряд побачити добропорядних і аморальних людей
   У повісті «Музикант» автор вустами свого ге- роя зауважує: «…если мы видим подлеца и не указываем на него пальцами, то и мы почти та- кие же подлецы. Правда ли это? Мне кажется, что правда!» [4, с. 213].
   У повісті «Капитанша» засуджуються мерзен- ні вчинки царських офіцерів і підноситься благо- родство простого солдата Якова Тумана.
   Питання моралі також  в  центрі  творчості Л. Глібова. Байками («Вовк та мишеня», «Миша- ча рада», «Зозуля і Півень», «Чиж і голуб», «Цу- цик», «Гава й Лисиця», «Лисиця й й Виноград»,
«Вередлива дівчина», «Собака», «Ведмедик») письменник спонукає читача робити вибір між добром та злом, підказує, які якості слід в собі розвивати, а які викорінювати. Кожний персо- наж видрізняється тільки йому притаманни-  ми характерними рисами.  Мораль  байок  ясна і виразна. Вона спрямована на самопізнання, самовиховання. Учитель може використати ці твори для обговорення з учнями морально-етич-

них проблем. Любов до природи виховують тво- ри Л. Глібова «Зимня пісенька», «Жила в мене пташка в цяцькованій клітці» та ін.
   Низку оповідань для дітей виховного спря- мування написав Ю. Федькович («Будь послуш- ний», «Будь гарний», «Будь уклінний», «Лиш правду говори»). Ці оповідання письменник планував помістити у букварі, але підручник не вдалося видати через цензурні перешкоди. Опо- відання вийшли пізніше у часописі «Бібліотека для молодіжі».
   Колишній директор Немирівської гімназії, помічник куратора Київської шкільної  округи М. Тулов у повісті «Гимназическая переписка, изданная бывшим инспектором татаровской гим- назии Линейкиным» відтворює побут і звичаї, які панували в ті часи у навчальних закладах. Автор викриває деспотизм, свавілля керівників гімназії, підлабузництво його підлеглих, зверхність і шові- нізм вчителів-росіян щодо місцевих учнів.
   Громадянським звучанням пронизані твори Олени Пчілки. У повісті «Світло добра й любові», письменниця показує приклади служіння своєму народові представників освічених станів. Герої повісті – Підгорний і Бриневич йдуть різними шляхами громадського життя: перший – при- хильник легальної культурницької роботи серед народу, другий – революційної боротьби. Читач може сам оцінити, який шлях є правильніший.
   У 1877 р. після підписанням царем Емсько- го указу, для української літератури наступили важкі часи. Поряд з науковими працями були заборонені і твори красного письменства. Цензу- ра не дозволяла жодної української книжки на всьому просторі царської Росії. Так, М Лисенкові не дозволили надрукувати текст до опер «Чорно- морці» і «Тарас Бульба», П. Ніщинському – ви- давати в перекладі «Одісею» й «Іліаду» Гомера.
   Але й у таких умовах письменник, педагог, громадський діяч Б. Грінченко зумів протягом 1894-1900 років видати у Чернігові 50 науково- популярних книжок для народу. За свідченням його сучасника М. Плевака, Б. Грінченко, щоб видати книжки «про те, як люди на світі живуть, що під землею робиться», змушений був писати тексти як художні оповідання.
   Поетична творчість Б. Грінченка сповнена громадянського звучання, любові до України, вболівання за її долю. Сам багато працюючи, він і інших закликав так само самовіддано працюва- ти для загального добра на ниві освіти і просвіти:
«Праця єдина з неволі нас вирве: Нумо до праці, брати!
Годі лякатись! За діло святеє Сміло ми будемо йти!» [6, с. 48].
У оповіданнях про дітей і для дітей «Кавун»,
«Украла», «Екзамен», «Грицько» та ін., письмен- ник розповідає ту чи іншу повчальну історію. Його приваблює психологія вчинку, почуття ді- тей у кризових морально-етичних ситуаціях. Особливу увагу він звертає на емоції своїх героїв, викликаючи емпатію та співчуття читача.
   Життєвий подвиг Б. Грінченка у справі про- світи став для юнацтва прикладом самовідданої і чесної праці. Молодий вінницький поет М. На- рушевич, відвідавши у 1919 р. у Києві могилу  Б. Грінченка написав вірша-присвяту з такими словами:

«Не умре про тебе спомин На Вкраїні теж повік… Не умруть і заповіти,
Що дав славний чоловік…» [7, c. 2].
   Світогляд М. Нарушевича формувався у часи боротьби за українську державність 1917-1920 рр. і під впливом письменників-галичан та холмща- ків. М. Козоріза, О. Вахнянина, В. Островського, В. Козака, В. Калинця, які працювали у Вінниці журналістами та вчителями української гімна- зії, у якій він навчався.
    На початку 30-х рр. М. Нарушевич працював викладачем Вінницького інституту соціального ви- ховання, завідувачем художнього відділу історич- ного музею, викладачем української мови на курсах українознавства. У липні 1933 р. його арештували за сфабрикованим звинуваченням у причетності до Української військової організації. Покарання М. Нарушевич відбував на Соловках разом із М. Зе- ровим, О. Слісаренком, М. Кулішем, В. Пімогиль- ним. Разом з ними і був страчений восени 1937 р.
   Виразником прагнень українського народу до волі і справедливості був Д. Маркович. Служачи на початку ХХ ст. у Вінницькому повітовому зем- стві, він обстоював право українського народу на рідномовну школу. У 1917–1920 рр. брав активну участь у будівництві української держави: за Цен- тральної Ради перебував на посаді головного про- курора, за гетьмана П. Скоропадського – прокуро- ра Генерального суду, у часи перебування уряду УНР у Вінниці обіймав посаду міністра юстиції.
   Твори Д. Марковича, зокрема «оповідання слідователя» із збірника «По степах та хуторах», сповнені віри в здоровий дух людини і перемо- гу добра над злом. Автор майстерно відтворив психічні переживання злочинців в оповіданнях
«Іван з Буджака», «Омелько Каторжний», «На Вовчому хуторі». Твори пронизані гуманізмом, тонкою спостережливістю, співчуттям і увагою до людей, які зійшли з правильного шляху.
   В оповіданні «На Вовчому хуторі» розпо- відається  як  конокрад  Степан  був  пійманий   і зв’язаний чекав покарання у хаті селянина Вовка. Маленька онучка господаря Оленка спо- стерігала за ним. Коли конокрад попросив води, подала, а коли розповів, що й у нього є такі діти, як вона – розв’язала. Громада приговорола заби- ти злочинця кийками. Раптом «…коло печі блі- да, мов нежива, стояла Оленка; очиці її вогнем палали й пильно дивилися на Вовка.
   – Діду! Простіть його!... У його дітки є… Ма- ленькі дітки… простіть!... – несміливо, зупиня- ючись промовила Оленка [8, с. 171].
   Правопорушника відпустили. Цим епізодом автор багато сказав, насамперед, що таке спра- ведливість і людяність.
   Найбільше враження, за словами М. Коцю- бинського, на нього зробили Марко Вовчок та Та- рас Шевченко.
   Протягом десяти років він працював домаш- нім учителем на Вінниччині і цей досвід дав йому багато для творчості.
   В оповіданні «Андрій Соловійко, або вченіє світ, а не вченіє тьма» виведено образ народного вчителя Андрія Соловійка, який вважає, що осві- та необхідна усім, вона робить людину кращою.  У творі показано неправильне спілкування бать- ків зі своїми дітьми – окрики, фізичні покарання,

що призводить до відчудження між ними і втрату у дітей почуття поваги та любові до своїх батьків. У творі «Ціпов’яз» М. Коцюбинський спросто- вує теорію про фатальний вплив спадковості на формування особистості, натомість підкреслює ви- рішальну роль виховання. Автор показує до чого призводить відсутність єдиних вимог батьків у сі- мейному вихованні – діти стають розпещеними, схильними до неробства, егоїстичними, упертими. Знання з психології дитини читач може по- черпнути з оповідань «Ялинка», «Харитя», «Ма- ленький грішник». Оповідання мають пізна- вальне значення ще й тому, що з них дізнаємося про життя дітей багато років тому. Оповідання вчать, що у житті потрібно бути сміливим, вина-
хідливим, відповідальним.
   Для обговорення на заняттях зі студентами- майбутніми вчителями доцільно взяти оповіда- ння «Подарунок на іменини». У творі показано як батько, для якого головне, щоб син-підліток нічим не поступався своїм однокласникам, особливо із статусних сімей, а також для піднесення свого батьківського авторитету вирішив зробити йому на день народження подарунок – показати таке, чого ніхто у їхньому місті ще дітям не показував, як будуть вішати засуджену до страти молоду жінку. Батько настільки морально черствий, що не розуміє наслідків свого «подарунку». Навпаки, він вважає, що сам так треба виховувати сина, а не «гладити по голівці та тримати біля спідниці». У заключній частині твору описано думки, по- чуття і переживання підлітка у стані емоційно- го потрясіння від побаченого. Хлопець у відчаї, він не сподівався, що рідні люди можуть брати участь у такій ганебній події і не вважати, що це щось неправильне. Автор правдиво показує, як у дитини виникають думки помститися батькові та чоловікові, який виконав вирок і які можуть
бути способи цієї помсти.
   Нами розглянуто тільки невелику частку творчого доробку українських письменників дру- гої половини ХІХ – початку ХХ ст. Ця частинка  є характерним зрізом великої панорами гуманіс- тичних педагогічних ідей, ідеалів для насліду- вання, національних, громадянських, мораль- них та естетичних цінностей, які можуть стати надбанням усіх, хто читатиме ці твори.
   Дослідження дає змогу також визначити осно- вні функції літератури, а саме:
   1. Пізнавальна. Ця  функція  проявляється  у здатності літератури збагачувати знаннями про світ, природу та людей.
   2. Самопізнавальна. Полягає у самопізнанні, самовихованні і самоосвіті.
3. Розвиток мови. Пізнання мовного багатства.
   4. Естетична. Насолодження словом, сюже- том, уявлення про красиве і повторне.
   Як  підсумок,  наведемо  слова   академіка   О. Мазуркевича, який у статті «Воскресіння не- тлінного, відродження заповітного», сказав, що у системі гуманітарної освіти українська літера- тура є базовим предметом. Вона «покликана фор- мувати світоглядну позицію, моральне обличчя, художньо-естетичні якості, правову, політичну, економічну й екологічну культуру особистості». Література «…бере дійову участь у формуванні національної свідомості, любові до рідної землі, свого народу, й свого краю» [9, с. 18].

Список літератури:
1. Маковійчук Г.В. Мої спомини. Русалка Дністровая. Вип. 7. Вінниця : ТОВ « Консоль», 2018. С. 182–203.
2. Ушинський К.Д. Педагогічна подорож Швейцарією. Твори. В 6 т. Т. 2. Київ : Рад. шк., 1954. 438 с.
3. Сірополко С. Історія освіти в Україні. Київ : Наук. думка, 2001. 912 с.
4. Історія української літератури у 8 т. Т. 3. Київ : Наук. думка, 1968. 514 с.
5. Шевченко Т.Г. Музикант. Зібрання творів у шести томах. Т. 3. Київ : Наук. думка, 2003. 413 с.
6. Грінченко Б. До праці. Поезії. Київ : Рад. письмен., 1965. 386 с.
7. Нарушевич М. На могилі Б. Грінченка. Шлях. 1919. № 24. 7 грудня. С. 2.
8. Маркович Д. На Вовчому хуторі. Подільські криниці: хрестоматія з літератури рідного краю. Вінниця : Континент-ПРИМ, 1994. 450 с.
9. Мазуркевич О.Р. Виховна сила художньої літератури. Київ : Рад. шк., 1960. 43 с.
References:
1. Makoviichuk, H.V. (2019). Moi spomyny [My memories]. Mermaid of the Dniester, vol. 9, 48 p. (in Ukrainian)
2. Ushynskyi, K.D. (1954). Pedahohichna podorozh Shveitsariieiu [Switzerland pedagogical travelling]. Tvory v 6 t. [Ushynskyi K.D. Works in 6 volumes], vol. 2. Kyiv : Rad. shk., 438 p. (in Ukrainian)
3. Siropolko, S. (2001). Istoriia osvity v Ukraini [History of education in Ukraine]. Kyiv: Nauk. dumka, 912 p.      (in Ukrainian)
4. Istoriia ukrainskoi literatury u 8 t. (1968). [History of Ukrainian literature in 8 volumes], vol. 3. Kyiv: Nauk. dumka, 514 p. (in Ukrainian)
5. Shevchenko, T.H. (2003).  Muzykant  [Musician].  Zibrannia  tvoriv  u  shesty  tomakh  [Collection  of  works  in 6 volumes], vol. 3. Kyiv: Nauk. dumka, 413 p. (in Ukrainian)
6. Hrinchenko, B. (1965). Do pratsi [To work]. Poezii [Poems]. Kyiv: Rad. pysmen., 386 p. (in Ukrainian)
7. Narushevych ,M. (1919). Na mohyli B. Hrinchenka [At the tomb of B. Hrinchenko]. Path, no. 24, December 7th,
p. 2. (in Ukrainian)
8. Markovych, D. (1994). Na Vovchomu khutori [At the wolf hamlet]. Podilski krynytsi: khrestomatiia z literatury ridnoho kraiu [Podil wells: native land literature textbook]. Vinnytsia: Kontynent-PRYM, 450 p. (in Ukrainian)
9. Mazurkevych, O.R. (1960). Vykhovna syla khudozhnoi literatury [Educational power of fiction]. Kyiv: Rad. shk., 43 p. (in Ukrainian)





Drovoziuk Lidiia
Communal Higher Education Institution
«Vinnytsia Humanities Pedagogical College»
EDUCATIVE POTENTIAL OF THE UKRAINIAN WRITERS` WORKS OF THE SECOND HALF OF THE XIX – EARLY XX CENTURY
Summary. The article describes the educational orientation of the works of Ukrainian writers of the second half of the 19th – beginning of the 20th centuries. Ukrainian literature of the period is characterized by a clear educa- tional orientation. In their works writers have raised pedagogical problems to draw attention to the education of the general public. The writers were also concerned that Ukrainian children in the Russian Empire were forced to study Russian and to be educated on the basis of only Russian culture and mentality, disrespecting their own. In such circumstances, Ukrainian literature has become an important instrument of preserving Ukrainian identi- ty, developing national consciousness of the people and an instrument of enlightenment. Writers S. Vasylchenko,
L. Glibov, B. Grinchenko, P. Kulish, had worked at school, therefore were familiar with hardships of school life, which were emphasized in their works: teaching in a non-native language, rigid discipline, authoritarianism, se- vere punishment for students and difficult financial situation of teachers. Children lliterature works by S. Vasyl- chenko, B. Grinchenko, M. Kotsyubynsky tell a story of tough childhood of young Ukrainians from poor families, about orphanhood, homelessness and hard work. The writers reveal the psychology of a child, their inner world, feelings and emotions. The works of Ukrainian writers shape the reader's outlook, morality, artistic and aesthetic qualities, love for their native land and respect for their parents, other people, and nature. Many works condemn human defects: indifference, hypocrisy, envy and cruelty. Today, reading fiction does not occupy in a person's life the place that belonged to him 40-30 years ago. The book gave way to multimedia and the Internet. Children and young people prefer entertainment programs, a “ready-made picture” from the screen that does not require significant mental or spiritual strain. Modern society has not yet realized all the devastating consequences of neglecting reading, including fiction. The danger is that the non-reading generation may be unable to think in the categories of problems, to enter into the phenomena, to have an active creative imagination, autonomy in judgments and behaviour. It is also possible to lose generations of cultural and historical memory that unites people into a nation and a state. Today interest in reading books has diminished. This has a negative impact on the development and socialization of children. We need to look for new ways to encourage children to read.
Keywords: school, education, Ukrainian literature, pedagogical ideas, educational potential.
