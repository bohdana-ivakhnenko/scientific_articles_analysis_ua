«Молодий вчений» • № 3.2 (79.2) • березень, 2020 р.
DOI: https://doi.org//10.32839/2304-5809/2020-79.2-6 УДК 821.161.2.09«ХІХ»



Дуркалевич В.В.

Дрогобицький державний педагогічний університет імені Івана Франка
ОБРАЗ МІСТА В АВТОБІОГРАФІЧНОМУ НАРАТИВІ ІВАНА ФРАНКА
Анотація. У запропонованій статті здійснено спробу проаналізувати особливості концептуалізації про- стору в автобіографічних текстах І. Франка за допомогою наративістичного, антропологічного, семіотич- ного й геопоетичного інструментарію. З’ясовано механізми конструювання ментальних мап наратора/ персонажа та їх ключових топосів. Картографування міста в досліджуваних оповіданнях і нарисах кон- ституюється як критичний, терапевтичний і (ре)інтерпретаційний акт. Реконструкція ментальних мап показує їх контрастивно-компліментарний характер, зумовлений передусім специфікою досвіду освоєння простору. Показано, що топос «міської цивілізації», як і топос «рідної сторони», набувають в автобіографіч- ному наративі статусу географічних рамок формування ідентичності суб’єкта й об’єкта оповіді.
Ключові слова: І. Франко, Дрогобич, автобіографічний наратив, місто, ментальна мапа, наративна мапа, геопоетика, семіотика літератури, антропологія літератури.


       Постановка проблеми. Літературна спад- щина І. Франка є особливо сприятливою сферою  для  геопоетично спрямованих  студій. У цьому контексті можна говорити про категорії місця і простору як систему поетикальних, струк- турних та композиційних відношень. Цікавим видається також дослідження Франкового тексту під кутом автобіографічного освоєння локальнос- ті як географічного, ментального і культурного пограниччя, а це, своєю чергою, давало б б мож- ливість його перепрочитання у рамках проекту
історії «галицької літератури» [9].
   Аналіз останніх досліджень і публікацій. Спроба послідовного літературознавчого опра- цювання топографічних аспектів Франкової про- зи розроблялася у дослідженнях З. Гузара [3; 4], для яких характерне оперування категоріями традиційної поетики. Топографічна проблемати- ка стає також вихідним пунктом для низки ком- паративних студій, сконцентрованих передусім на контекстуалізації роману І. Франка «Пере- хресні стежки» [8; 10] та повістей «Борислав смі-

ється» чи «Boa constrictor» [7]. Характерною озна- кою вибудовування компаративних стратегій на основі топографічного чинника є  експліцитне чи імпліцитне протиставлення способів моде- лювання простору, передусім у творах І. Франка й Б. Шульца. Спробою виходу за рамки прин- ципу часопросторо-вих протиставлень (і його тенденційних наслідків) можна вважати про- позицію використання методологічного інстру- ментарію сучасної геопоетики й наративістики, які дають можливість зіставляти автонараційні практики дрогобицьких митців за допомогою системи відношень, що існують між категоріями місця, пам’яті, досвіду й ідентичності [6].
   Виділення невирішених раніше частин загальної проблеми. Літературознавче дослід- ження топографічної проблематики, заявленої, зокрема, в автобіографічних творах І. Франка, не може зводитися, отже, до згадуваних вже про- тиставних чи описових практик. Останніми за- довільняються, наприклад, історико-краєзнавчі студії, де на перше місце висувається лише факт


© Дуркалевич В.В., 2020

згадки митцем Дрогобича чи його околиць [1; 2]. Автобіографічна нарація на власний спосіб семі- отизує й концептуалізує простір, надає йому нові смислові домінанти, підпорядковує спогадовій моделі світу. Відтак на особливу увагу заслугову- ють процеси конституювання географічних рамок індивідуальної пам’яті суб’єкта спогадування, відношень між простором і літературою, літера- турою і читанням як рецептивною і просторовою практиками. Дослідження у цьому напрямку сприятимуть глибшому розумінню специфіки текстуалізації простору, а також подальшій (ре) контекстуалізації творчості І. Франка.
   Формулювання цілей статті. Головною ме- тою запропонованої статті є спроба реконструкції міста як важливого структурного елемента нара- ційної і ментальної мап [20], що конституюються у рамках Франкових автонараційних практик.
   Виклад основного матеріалу. Над авто- біографічним наративом І. Франко працює про- тягом усього свого творчого шляху. Цей наратив творять, серед іншого, такі тексти, як: «Оловець»,
«Грицева    шкільна    наука»,  «Schönschreiben»,
«Малий Мирон», «Микитичів дуб», «Борис Граб»,
«Гірчичне  зерно»,  «Мій  злочин»,  «У  столярні»,
«У   кузні»,   «Отець   гуморист»,   «Під оборогом»,
«Злісний Сидір». Ще за життя письменника сформувалося  розбудоване   рецептивне   поле, у якому домінували наївно-реалістичні прочи- тання, для яких характерним було ототожнення емпірич-ного автора і наратора та персонажа. Відтак І. Франкові доводилося вдаватися до низ- ки заперечень, спростувань і, що найважливі- ше, спроб окреслення методологічних рамок для читацьких практик сучасників. Для І. Франка важливим було, з одного боку, наголосити на автентичності репрезентації як проекції індиві- дуального досвіду: «Про свої новели скажу тіль- ки одно, що майже всі вони показують дійсних людей, котрих я колись знав, дійсні факти, на котрі я дивився або про котрі чув від свідків, ма- люють крайобрази тих закутків нашого краю, котрі я, як-то кажуть, переміряв власними нога- ми. В такім розумінні всі вони частки моєї авто- біографії» [14, с. 251–252]. З іншого, – показати структурний діапазон автобіографічного пак-  ту, який передбачає елементи парабіографіз-  му й криптобіографізму, а також підкреслити (ре)конструктивний й (ре)інтерпретаційний ха- рактер  літературного  пакту  та  наслідки,  які  з цього випливають для конституювання ху- дожньої комунікації. Прикладом таких методо- логічних вказівок може слугувати  передмова  до збірки «Малий Мирон» і  інші  оповідання», де І. Франко зазначає: «Матеріалом послужили всюди мої особисті спомини, які в оповіданнях “Отець-гуморист” та “Гірчичне зерно” перехо- дять майже зовсім в мемуари. Та хоча і в інших оповіданнях сього томика автобіографічний елемент виступає досить живо, то все-таки не можна […] приймати їх без застережень, як частини моєї автобіографії, бо в усіх, крім авто- біографічного елемента, маються також вираз- ні артистичні змагання, що домагалися певно- го групування й освітлення автобіографічного матеріалу» [16, с. 457]. Окрему увагу І. Франко звертає у передмові на моделюючий характер квазібіогріфчного  пакту,  вказує  на мотивацій-

не й телеологічне підґрунтя механізмів сюжето- й образотворення: «Найменше автобіографічно- го мається в оповіданні “Борис Граб”, хоча й тут фігура Міхонського включно до назви зрисована з дійсності. Та тільки діяльність сього симпатич- ного й замітного чоловіка зі сфери добрих на- мірів та принагідно висловлюваних афоризмів переведена в діло, систематизована та розвине- на. Ані я не був Борисом Грабом, ані взагалі не було за моїх часів у Дрогобичі, ані пізніше в Пе- ремишлі, де Міхонський умер, такого щасливого ученика, ані Міхонський на жоднім ученику не пробував розвинути свої педагогічні погляди. Таким робом, герої сього оповідання підмальо- вані, так сказати, значно понад їх природну ве- личину» [16, с. 457]. Відтак (ре)конструкційний характер автобіографічного наративу зміщує акценти із проблематики репрезентаційних практик у площину системи відношень, що ви- творюються між спогадовим матеріалом та його антропологічними й географічними рамками.
   Дрогобич стає семіотично маркованим пунк- том на ментальній памі головного героя автобіо- графічних текстів задовго до його безпосереднього знайомства з містом. Формування такого пункту відбувається на основі переживання змісту низки наративних скриптів, авторами яких є батьки або їх знайомі. Прикладом послідовного – наратив- ного, а згодом безпосереднього – освоєння топосу міста є нарис «У кузні». Спочатку про Дрогобич розповідають відвідувачі батькової кузні: «В кузні йдуть розмови. Сусіди розповідають сільські нови- ни: хто що чув у громадськім уряді, що бачив на торзі в Дрогобичі, що розповідав мандрований же- бручий дід» [18, с. 163]. Невдовзі хлопець, завдяки батькові, опиняється у місті, котре тоді цікавить героя передусім як можливість пізнати борислав- ські реалії: «[…] ще взимі батько взяв мене одного понеділка до Дрогобича, і тут я побачив цілі юрби ріпників і цілі купи жидів, що кождого селянина, який їм по одязі видавався бориславцем, запи- тували: – Газдо, газдо! Ви з Борислава? А маєте закопи на продаж?» [18, с. 164]. Дрогобич як про- стір, з яким асоціюються чужі у селі прибульці, з’являється в оповіданні «Микитичів дуб». У сві- домості дитини топос міста стає одним із чинників оцінного поділу світу на «тут – там», «ми – вони»,
«свої – чужі»: «Мати Митрова і Напуда були чужі в селі: ми не знали, відки вони прийшли до на- шого села. Вони пробували по службах по сусідніх селах, поки в старшої сестри не вродився хлопець. Тоді вона пішла до Дрогобича і нанялася за мам- ку у жида, а Митро ріс десь на вихованні в однім підміськім селі аж до п’ятого року. Тоді його мати покинула служити в місті і прийшла в наше село враз зі своєю молодшою сестрою та впросилася до Микитича на комірство за відробіток. Ми, хлопці, не раз наслухалися дома багато бесіди про Мель- никову Анну, – а навіть до Митра чули якесь по- таємне обридження за те, що він був байстрюк, а його мати служила у жидів; отим-то ми й його вва- жали немов напівжидиком» [15, с. 97–98]. Дрого- бич функціонує також як антиципаційний скрипт в нарисі «У столярні». Місто, яке стане частиною екзистенційного досвіду персонажа, з’являється спочатку як певна наративна дійсність: «Се була та “станція у Кошицької”, про яку довгі тижні пе- ред тим розмовляли мої родичі, наважившися дати

мене до школи “до міста”» [17, с. 171]. Згаданий нарис є також одним  із найбільш розбудованих у Франковій художній спадщині прикладом на- раційного мапування простору міста, реконструк- ції просторових уявлень про нього, моделювання його емотивної картографії, артикуляції антропо- логії місця [5]. Своєю чергою, в нарисі «Гірчичне зерно» й оповіданні «Борис Граб» простір міста вибудовується за принципом критичного карто- графування, що спирається на перелічення не- гативних ознак: «В часі моїх гімназіальних студій Дрогобич був містом, дуже багатим на негативні прикмети. Почислити, чого там не було, – вийде дуже довгий реєстр» [12, с. 316] та конструюван- ня культурних контрмап за допомогою альтер- нативних читацьких практик: «Кожда розмова  з ним то був вилет у якісь повітряні краї, в не- межовані степи духового життя, естетичних пи- тань та привабливих творів людської фантазії, де всякі питання дійсного, практичного життя, а властиво тої мізерії, що нас окружала, щезали, попросту переставали існувати» [12, с. 328].
   Розгляд Франкової автонарації як окремого тексту дає можливість про-стежити не тільки принципи і мотиви мапування, але й відтвори- ти систему складних відношень між семіотично неоднорідними топосами, які становлять своє- рідні поля їх взаємонакладання й взаємопро- никнення. У такий спосіб постають ментальні мапи із виразно зазначеними конфронтативни- ми й компліментарними  пограниччями.  Якщо в нарисі «У кузні» Дрогобич антиципується у ре- зультаті емоційного освоєння наративних скрип- тів, то у «споминках», до яких належить «Злісний Сидір», Дрогобич є реальним простором, у якому вибудовується ретроспективний образ батькової кузні й освоєної домашньої топографії: «Я те- пер був уже студент другого нормального класу в Дрогобичі і цілими днями, мов обезумілий, бубнив “der, die, das” та “einmal eins”, а тілько вечорами, поклавшися спати, я зажмурював очі та пригадував собі всі ті яркі, любі минулі карти- ни з домашнього життя, з татової кузні. І я лю- бувався своїми споминками, перекидав їх, мов дитина, бавлячись, перекидає блискучі камінчи- ки, мішав дійсне з видуманим, аж поки всім тим не втомився і не заснув» [13, с. 438]. На подібний спосіб актуалізації «своїх» топосів натрапляємо й в оповіданні «Schönschreiben», де контрастивне картографування поєднується, як і в наведеному вище фрагменті, із виразно окресленою антропо- логією просто-ру, осердя якого становлять батько й мати: «Серед тої, для інших страшної й тривож- ної, тиші він тим вигідніше віддався найлюбішо- му заняттю – думкам про свою рідну сторону. Не можна сказати, аби він тужив за нею: він знав,


що щопонеділка побачить і батька й матір. Він тільки думав собі, як то гарно буде, як колись, літом, приїде додому, буде міг знов свобідно біга- ти по пастівниках, сидіти над річкою або бродити по ній за ковблями; се були думки радше весе- лі, ясні, блискучі, а не тужні, не жалібні. Малий Мирон розкішно ниряв у тій красоті природи, що розцвітала в його уяві серед сірих, холодних стін василіанської школи, і не думав про погрозу, що наближалася над клас» [11, с. 86]. Своєю чер- гою, нарис «У столярні» містить багаторівневе зіставно-протиставне картографування, що зна- ходить промовистий вираз у моделюванні дихо- томії «міська цивілізація – сільська ідилія» і ві- діграє роль своєрідного терапевтичного скрипту:
«В моїй душі чувся веселий шум лісу, плюскіт чистої річки, мерехтіли постаті селян у чистень- ких білих сорочках і дівчат у червоних спідницях зі скиндячками на головах» [19, с. 173–174]. На- скільки вкоріненим й емоціно опрацьованим то- посом виявляється місто на ментальній мапі ге- роя показує оповідання «Під оборогом», у якому Дрогобич та його архітектурні атрибути лягають в ос-нову порівняльної матриці для конструю- вання персоніфікованого образу грозової хмари:
«Се була велетенська голова. Він пізнав її зараз. Пізнав і очі, й ніс, більший від ратушевої вежі   в Дрогобичі, і низьке, мов праником розплескане чоло, і густі темні патли, що розкидалися на всі боки, і грубі широчезні губи почвари, що простя- глися вшир від огидливого сміху» [17, с. 41].
   Висновки і пропозиції. Топос Дрогобича підлягає в автобіографічному тексті І. Франка послідовній і багатоаспектній концептуалізації. Картографування міста в оповіданнях і нарисах стає критичним, терапевтичним й (ре)інтерпре- таційним актом. Наративізація ментальних мап показує їх контрастивно-компліментарний ха- рактер, зумовлений передусім специфікою досві- ду освоєння простору. Відтак топос «міської ци- вілізації», як і топос «рідної сторони», набувають статусу геогра-фічних рамок формування іден- тичності суб’єкта й об’єкта оповіді. Результати за- пропонованого дослідження можуть слугувати за відправну точку для подальших франкознавчих студій, що спираються на методологічний інстру- ментарій геопоетики, наративістики, семіотики й антропології літератури. Окремого обговорен- ня вимагає зіставлення топосу Дрогобича в авто- біографічному й неавтобіографічному наративах І. Франка, а також розширення географічних рамок представленого світу. Не менш важливим видається потреба дослідження перформативно- го характеру літературної  географії  передусім у плані формування уявної топографії на рівні рецептивних, не тільки читацьких, практик.

Список літератури:
1. Галик В. Дрогобицькі місця у житті творчій спадщині Івана Франка: спроба хронологічно-локальної де- скрипції. Галичина. 2017. Ч. 29-30. С. 267–284.
2. Галик В. Дрогобич та його околиці в художньо-літературній спадщині Івана Франка. Східноєвропейський історичний вісник. 2017. Вип. 3. С. 36–44.
3. Гузар З. До питання про локальний колорит у прозі Івана Франка (Борислав і Дрогобич у двох редакціях повісті “Boa constrictor”). Українське літературознавство. 1972. Вип. 17. С. 106–112.
4. Гузар З. Локальний колорит у романі Івана Франка “Перехресні стежки” Дрогобицький краєзнавчий збір- ник. Дрогобич : Коло, 1995. Вип. 1. С. 122–124.
5. Дуркалевич В. Семіотизація світу в оповіданні Івана Франка «У столярні». Вісник Маріупольського держав- ного університету. Серія : Філологія. 2015. Вип. 12. С. 10–17.

6. Дуркалевич В. У пошуках наративної ідентичності: індивідуальний міф у творах Івана Франка, Анджея Хцюка і Бруно Шульца. Дрогобич : Коло, 2015. 366 с.
7. Мних Р. «Дрогобич, Дрогобич…»: топос Дрогобича у творах Івана Франка та Бруно Шульца. Франкознавчі студії. Дрогобич : Коло, 2004. Вип. 3. С. 64–73.
8. Набитович І. «Дрогобицькі» романи: «Перехресні стежки» Івана Франка і «Генрик Фліс» Станіслава Антонія Мюллєра (Спроба порівняльної характеристики). Франкознавчі студії. Дрогобич : Коло, 2004. Вип. 3. С. 74–91.
9. Прохасько Ю. Можлива історія «галицької літератури». Історії літератури. Львів : Літопис, 2010. С. 1–87.
10. Романишин В. Модальність часопростору міста у текстах Бруно Шульца та Івана Франка. Бруно Шульц як філософ і теоретик літератури : Матеріали V Міжнародного Фестивалю Бруно Шульца в Дрогобичі. Дрогобич : Коло, 2014. С. 558–571.
11. Франко І. «Schönschreiben». Зібрання творів: У 50 т. Київ : Наукова думка, 1978. Т. 15. С. 85–90.
12. Франко І. Гірчичне зерно. Зібрання творів: У 50 т. Київ : Наукова думка, 1979. Т. 21. С. 316–332.
13. Франко І. Злісний Сидір. Зібрання творів: У 50 т. Київ : Наукова думка, 1978. Т. 16. С. 433–446.
14. Франко І. Лист до М. Драгоманова, 26 квітня 1890 р. Зібрання творів: У 50 т. Київ : Наукова думка, 1986. Т. 49. С. 236–252.
15. Франко І. Микитичів дуб. Зібрання творів: У 50 т. Київ : Наукова думка, 1978. Т. 15. С. 96–109.
16. Франко І. Передмова до збірки «Малий Мирон» і інші оповідання. Зібрання творів: У 50 т. Київ : Наукова думка, 1981. Т. 34. С. 457–458.
17. Франко І. Під оборогом. Зібрання творів: У 50 т. Київ : Наукова думка, 1979. Т. 22. С. 35–52.
18. Франко І. У кузні. Зібрання творів: У 50 т. Київ : Наукова думка, 1979. Т. 21. С. 159–170.
19. Франко І. У столярні. Зібрання творів: У 50 т. Київ : Наукова думка, 1979. Т. 21. С. 171–188.
20. Rybicka E. Geopoetyka. Przestrzeń i miejsce we współczesnych teoriach i praktykach literackich. Kraków : Universitas, 2014. 474 s.
References:
1. Halyk, V. (2017). Drohobytski mistsia u zhytti tvorchii spadshchyni Ivana Franka: sproba khronolohichno- lokalnoi deskryptsii [Drohobych places in the life and the creative heritage of Ivan Franko: try chronologically- local descriptor]. Halychyna. 2017. Vol. 29–30, pp. 267–284.
2. Halyk, V. (2017). Drohobych ta yoho okolytsi v khudozhno-literaturnii spadshchyni Ivana Franka [Drohobych and its outskirts in literature heritage of Ivan Franko’s]. East European Historical Bulletin, vol. 3, pp. 36–44.
3. Huzar, Z. (1972). Do pytannia pro lokalnyi koloryt u prozi Ivana Franka (Boryslav i Drohobych u dvokh redaktsiiakh povisti “Boa constrictor”) [To the question of local color in Ivan Franko's prose (Boryslav and Drohobych in two editions of «Boa constrictor»)]. Ukrainian Literary Studies, vol. 17, pp. 106–112.
4. Huzar, Z. (1995). Lokalnyi koloryt u romani Ivana Franka “Pеrekhresni stezhky” [Local color in Ivan Franko’s novel «Fateful Crossroads»]. Drohobytskyi kraieznavchyi zbirnyk [Drohobych Local History Collection]. Drohobych: Kolo, 1995. Vol. 1, pp. 122–124.
5. Durkalevych, V. (2015). Semiotyzatsiia svitu v opovidanni Ivana Franka «U stoliarni» [The semiotization of the world in «In the joiner’s shop» by Ivan Franko]. Bulletin of Mariupol State University. Series: Philology. Vol. 12, pp. 10–17.
6. Durkalevych, V. (2015). U poshukakh naratyvnoi identychnosti: indyvidualnyi mif u tvorakh Ivana Franka, Andzheia Khtsiuka i Bruno Shultsa [In search of narrative identity: an individual myth in the works of Ivan Franko, Andrzej Chciuk and Bruno Schulz]. Drohobych: Kolo.
7. Mnykh, R. (2004). «Drohobych, Drohobych…»: topos Drohobycha u tvorakh Ivana Franka ta Bruno Shultsa [«Drohobych, Drohobych…»: topos of Drohobych in literary works by Ivan Franko and Bruno Schulz]. Franko Studies. Drohobych: Kolo, vol. 3, pp. 64–73.
8. Nabytovych, I. (2004). «Drohobytski» romany: «Perekhresni stezhky» Ivana Franka i «Henryk Flis» Stanislava Antoniia Miulliera (Sproba porivnialnoi kharakterystyky) [Drohobych novels: The Crossroads of Ivan Franko and Henryk Fleis by Stanislav Anthony Müller (An attempt at comparative characterization)]. Franko Studies. Drohobych: Kolo, vol. 3, pp. 74–91.
9. Prokhasko, Yu. (2010). Mozhlyva istoriia «halytskoi literatury» [The possible history of «Galician literature»].
Istorii literatury [Histories of literature]. Lviv: Litopys, pp. 1–87.
10. Romanyshyn, V. (2014). Modalnist chasoprostoru mista u tekstakh Bruno Shultsa ta Ivana Franka [Modality of the urban time and space in the texts by Bruno Schulz and Ivan Franko]. Bruno Shults yak filosof i teoretyk literatury: Materialy V Mizhnarodnoho Festyvaliu Bruno Shultsa v Drohobychi [Bruno Schulz as a philosopher and theorist of literature: proceedings of the 5th Bruno Schulz International Festival in Drohobych]. Drohobych: Kolo, pp. 558–571.
11. Franko, I. (1978). «Schönschreiben» [«Schönschreiben»]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 15, pp. 85–90.
12. Franko, I. (1979). Hirchychne zerno [Mustard seed]. Zibrannia tvoriv: U 50 t. [Collection of works in 50 vol.]. Kyiv: Naukova dumka, 1979. T. 21, pp. 316–332.
13. Franko, I. (1978). Zlisnyi Sydir [Forester Sydir]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 16, pp. 433–446.
14. Franko, I. (1986). Lyst do M. Drahomanova, 26 kvitnia 1890 r. [Letter to M. Drahomanov, 26 April 1890].
Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 49, pp. 236–252.
15. Franko, I. (1978). Mykytychiv dub [Mykytych’s oak]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 15. S. 96–109.
16. Franko, I. (1981). Peredmova do zbirky «Malyi Myron» i inshi opovidannia [Preface to the collection of stories
«Little Myron» and other stories]. Zibrannia tvoriv: U 50 t. Kyiv: Naukova dumka. T. 34, pp. 457–458.
17. Franko, I. (1979). Pid oborohom [ Under the hayloft]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 22, pp. 35–52.
18. Franko, I. (1979). U kuzni [In the forge]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 21, pp. 159–170.
19. Franko, I. (1979). U stoliarni [In a workshop]. Zibrannia tvoriv: U 50 t. [Collection of works in 50 vol.]. Kyiv: Naukova dumka. T. 21, pp. 171–188.
20. Rybicka, E. (2014). Geopoetyka. Przestrzeń i miejsce we współczesnych teoriach i praktykach literackich [Geopoetics. Space and place in contemporary theories and literary practices]. Kraków: Universitas.





Durkalevych Viktoriia
Drohobych Ivan Franko State Pedagogical University
THE IMAGE OF THE TOWN IN AUTOBIOGRAPHICAL NARRATIVE BY IVAN FRANKO
Summary. City and urban themes play an important role in I. Franko's creative heritage. The interest in urban topics is primarily related to the development of cities and urban culture in the late nineteenth and early twentieth centuries. The writer knew about these processes from his own experience and was an active participant of these processes. An important place in the life and work of the artist are Drohobych and Lviv, where I. Franko studied and worked as a writer, scientist and public figure. Drohobych appears as an impor- tant topographic point in many of Franko's autobio-graphical works. In this city, I. Franko spent almost eleven years of his life studying at the Drohobych main School at the Holy Trinity Church and at the Drohobych Gym- nasium named after Franz-Joseph I. The image of the city is represented in many literary works, including
«Schönschreiben», «Mykytych’s oak», «Borys Hrab», «Mustard seed», «In a blacksmith’s shop», «In a workshop»,
«Father humorist», «Under the hayloft», «Forester Sydir». Narrative, semiotic, and geopoetic studies make it possible to examine the autobiographical narrative of I. Franko as a separate consistent text. Such text con- ceptualizes space and place through the (re)construction of mental maps. On such maps Drohobych appears as an image of «urban civilization» tamed by a person with a spatial experience of a peasant. The mental maps of the subject and the object of memory are formed by comparison, juxtaposition and contrast. Drohobych as a key topos appears on the character's mental maps initially as narrative reality (stories of others and significant others in such works as «In a blacksmith’s shop», «Under the hayloft», «Mykytych’s oak»), and later as a real space in which the character lives («Schönschreiben», «Borys Hrab», «Mustard seed», «In a workshop», «Father humorist», «Forester Sydir»). In «Borys Hrab» and «Mustard seed» the narrator conceptualizes the city's to- pos through countermapping. The analysis of I. Franko's autobiographical works shows that the geographical framework is an important element in shaping of the identity of both the subject and the object of narrative.
Keywords: I. Franko, Drohobych, autobiographical narrative, city, mental map, narrative map, geopoetics, semiotics of literature, anthropology of literature.
