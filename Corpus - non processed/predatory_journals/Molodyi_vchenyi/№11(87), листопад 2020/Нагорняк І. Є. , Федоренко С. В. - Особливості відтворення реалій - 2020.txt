«Молодий вчений» • № 11 (87) • листопад, 2020 р.
DOI: https://doi.org/10.32839/2304-5809/2020-11-87-24 УДК 821.11



Нагорняк І.Є., Федоренко С.В.
Національний технічний університет України

«Київський політехнічний інститут імені Ігоря Сікорського»
ОСОБЛИВОСТІ ВІДТВОРЕННЯ РЕАЛІЙ У ПЕРЕКЛАДАХ СУЧАСНОЇ АНГЛОМОВНОЇ ПРОЗИ (НА ПРИКЛАДАХ РОМАНІВ
«БІЛІ ЗУБИ» З. СМІТ ТА «ЗАПРОДАНЕЦЬ» П. БЕЙТІ)
Анотація. У статті на основі опрацювання теоретичних джерел розглянуто шляхи відтворення реалій у перекладах на прикладах романів «Білі зуби» сучасної британської авторки З. Сміт та «Запроданець» сучасного американського письменника П. Бейті. Аналізуються особливості передачі як предметного зна- чення реалії, так і її конотації – національного та історичного колориту. Вивчаються чинники, що впли- вають на вибір способу відтворення реалії. З’ясовано, що найбільш поширеним прийомом відтворення реалій у перекладі є транскрипція, що зумовлено наявністю великої кількості географічних реалій. На другому місці за частотою використання в перекладах творів «Білі зуби» та «Запроданець» опинилася комбінована реномінація. Це пов’язано насамперед з великою часткою реалій-полічленів, відтворення яких вимагало одночасного застосування різних підходів, таких як транскрипції, калькування, додаван- ня, вилучення, ситуативного відповідника та методу уподібнення. Третім найпоширенішим способом у романі «Білі зуби» стала транслітерація, яка слугувала часто для передачі реалій, що позначали геогра- фічні об’єкти, а у творі «Запроданець» – калькування, що використовувалося для відтворення назв освіт- ніх установ, органів влади, різноманітних організацій. Серед найменш поширених способів відтворення реалій в творах «Білі зуби» та «Запроданець» виявилися гіперонімічне перейменування, дескриптивна перифраза, ситуативний відповідник, метод уподібнення та пряме включення.
Ключові слова: реалії, відтворення реалій, предметне значення, конотація, національний колорит, історичний колорит.


       Постановка	проблеми.	Розширення міжкультурних зв’язків та глобалізація цивілізації зумовлюють необхідність глибшо- го вивчення реалій – мовних одиниць, у яких знаходять відображення різноманітні елементи культури. Дослідження реалій, які відтворюють як національну, так і культурну сутність народу, сприяють збагаченню лінгвістики на основі між-
дисциплінарності.
   
Аналіз останніх досліджень і публіка- цій. Загальновідомо, що одним із перших, хто зайнявся дослідженням цієї теми, був В. фон Гумбольдт. Відомий німецький лінгвіст ствер- джував, що мові кожного народу притаманна певна «внутрішня форма», у якій виражається культура цього народу [5, с. 97]. У подальшому розробкою концепції В. фон Гумбольдта продо- вжували займатися Ш. Баллі, І. Бодуен де Кур-
© Нагорняк І.Є., Федоренко С.В., 2020

тене, Ж. Вандріес, О. Потебня, Р. Якобсон та інші [5, с. 111].
   Що ж стосується мовних реалій, найбільш де- тально вивченням цієї теми займалися Р. Зорів- чак [4] С. Флорін, С. Влахов [2], Г. Томахін [6]. Усі вони дійшли висновку, що реалії є дуже важливи- ми елементами національної своєрідності, адже позначають різноманітні предмети та явища по- буту, історії, звичаїв і традицій кожного народу.
   Виділення невирішених раніше частин загальної проблеми. Незважаючи на досить вагомий науковий доробок у сфері реалій, все ж аналіз теоретичних джерел засвідчив мало- розробленість проблеми вивчення особливостей відтворення реалій в українських перекладах творів сучасної англомовної літератури. Саме це і зумовлює актуальність цієї роботи.
   Формулювання цілей статті. Метою цієї статті є висвітлення особливостей відтворення реалій у перекладах українською роману «Білі Зуби» сучасної британської письменниці З. Сміт та роману «Запроданець», автором якого є сучас- ний американський письменник П. Бейті.
   Виклад основного матеріалу дослідження. Реалії є невід’ємною частиною художніх творів. У більшості випадків вони слугують для відтворен- ня певного колориту, адже на читача впливають не лише події, які описуються в художньому творі, а ще й де (місцевий/локальний колорит) та коли (історичний колорит) ці події відбуваються.
   У дослідженні проаналізовано реалії у романі британської письменниці З. Сміт «Білі Зуби» та ро- мані американського автора П. Бейті «Запрода- нець», які є зразками сучасної англомовної прози.
Методом суцільної вибірки було виявлено
400 вживань мовних одиниць, які позначають різноманітні аспекти життя британського та аме- риканського суспільств.
   Встановлено, що найпоширенішим способом відтворення реалій у романі сучасної британ- ської письменниці З. Сміт «Білі Зуби» виявилася транскрипція (44,5%). Даний прийом використо- вувався насамперед для відтворенні різноманіт- них географічних назв, що є доволі поширеними у творі, для яких інші прийоми видаються менш підходящими. Наприклад, реалію Fleet Street перекладач відтворює як Фліт-стрит, ймовір-

но прагнучи зберегти екзотичність оригіналу. Однак варто пам’ятати, що відсутність комента- ря чи пояснення у виносці можуть у таких випад- ках завадити досягненню комунікативної мети.
   Далі за поширеністю йдуть транслітера- ція та комбінована реномінація (відповідно по 13% на кожний прийом перекладу). Подібно до транскрипції, транслітерація використовувала- ся для передачі географічних назв, наприклад:
«…so that he might change later and meet Miss Burt Jones (4.30, Harlesden Clock) without arousing suspicion» [8, c. 152]. – «…щоб стрітися з міс Барт-Джонс (16:30, Гарлесден-Клок), не ви- кликаючи підозр» [1, c. 168].
   Що ж стосується комбінованої реномінації, одні- єю з основних причин використання цього способу є наявність декількох складових у реаліях-поліч- ленах, які вимагають від перекладача застосуван- ня різних підходів. Вибір способів відтворення, які в підсумку поєднувалися, залежав насамперед від контексту, в якому вживалася реалія.
   Наступним способом за частотою відтворення реалій у романі «Білі Зуби» є напівкалькування (12,5%). Це може бути пояснене тим, що у творі є ба- гато реалій-полічленів, одна складова частина яких перекладається, а інша залишається без перекладу, наприклад, tweed jacket – «твідовий піджак».
   Значно менш поширеним способом відтворен- ня реалій в українському перекладі роману «Білі зуби» виявилося калькування (5%). Це може бути пояснене тим, що у творі немає великої кількості назв суспільно-політичних організацій, культур- них та освітніх установ, органів влади, які за- звичай вимагають калькування. Одним із неба- гатьох прикладів, виявлених у перекладі твору
«Білі зуби» є передача реалії «the Royal Airborne Force» як «Королівський Повітряний Флот».
   За допомогою такого способу як ситуативний відповідник, у перекладі відтворюється 3,5% ре- алій. Так, у результаті використання такого при- йому реалія «purdah» що слугує для позначення морально-етичного кодексу в Індії, Пакистані та Афганістані, відтворюється у перекладі як «ча- дра», що позначає традиційне покривало-вбран- ня, яким мусульманки загортаються з ніг до го- лови, залишаючи лише щілину для очей, коли йдуть з дому.



Таблиця 1. Відсоткове співвідношення способів відтворення реалій у перекладах романів «Білі зуби» та «Запроданець». Джерело: розроблено авторами за даними [1; 3; 7; 8].

Таблиця 2. Приклади використання комбінованої реномінації у перекладі роману «Білі зуби». Джерело: розроблено авторами за даними [1; 8].


   3% реалій, вжитих у романі «Білі зуби» від- творюються у перекладі за допомогою дескрип- тивної перифрази. Одним із прикладів є такий: All about their Churchill tank [8, с. 18]. – «Про їхній танк iменi Черчілля» [1, с. 22]. Таким чи- ном, прослідковується загальна тенденцією в українському перекладі до відтворення реалій- поліченів, однією зі складових яких є прізвище відомої людини (як це часто буває у випадку назв навчальних закладів), шляхом додавання слова
«імені» перед прізвищем, яке в результаті транс- формацій вживається в кінці назви.
   Наступним за поширеністю йде метод уподі- бнення, частка використання якого складає 1,5%. Варто зазначити, що загалом цей спосіб не є дуже поширеним серед перекладачів, адже існує не- безпека штучного перенесення читача в рідне середовище. Приклад, який ми наведемо ниж- че, пов’язаний з культурою емігрантів, який під- креслює походження деяких героїв роману. «Now, enough of the philosophy: samosa?» [8, c. 75]. –
«А тепер досить філософii: чебурека хоч?» [1, c. 87]. Така сама кількість реалій, а саме 1,5%, від- творюються шляхом прямого включення, що представляє собою використання іншомовної ре- алії в тексті перекладу. Наприклад: “I tax dat”, he said, pointing out an admittedly impressive small, shiny, red MG about to turn the corner [8, c. 158]. –
«Осьо моє, – додав він, показуючи на розкішний, блискучий червоний MG, який уже заїжджав за ріг» [1, c. 174]. Основним недоліком прямого включення є те, що читач, не знаючи мови оригі- налу, може не зрозуміти суть реалії. Однак у да- ному випадку такої ситуації не виникає, адже те, що мова йде про певний транспортний засіб мож- на зрозуміти завдяки контексту («…розкішний, блискучий червоний MG, який уже заїжджав за ріг»). Отож, навіть читач, якому нічого не відомо про вище згадану марку, може зрозуміти, про що йде мова.
   Аналізуючи відтворення реалій у перекла- ді роману «Білі зуби», нам також вдалося зна- йти приклади використання такого прийому як вилучення (1%). …and a paltry box of Quality Street all the strawberry ones already scoffed to justify entering another annum [8, с. 14]. – «…та пачка цукерок з полуничною начинкою, котрих до ранку все одно не залишиться» [1, с. 18]. У деяких випадках вилучення реалії у перекладі може призвести до контекстуальних зрушень і необхідності застосування трансформацій. Од- нак, у даному разі цього не відбувається і вилу-

чення реалії не позначається негативно на розу- міння читачами сенсу оригінального речення.
   Одним найменш уживаним способом від- творення реалій у перекладі роман «Білі зуби» виявилася також транспозиція на конотатив- ному рівні (1%). Виявлений приклад є таким: The principles of Christianity and Sod's Law (also known as Murphy's Law) are the same: Everything happens to me, for me [8, c. 43]. – «Принципи християнства майже тотожнi “закону бутербро- да” (відомого також як “закон Мерфi”): все, що зi мною трапляється, – трапляється менi в на- уку» [1, c. 50]. Як результат, у тексті перекладу використовується словосполучення з іншим де- нотативним але рівноцінним конотативним зна- ченням – «закон бутерброду» (бутерброд завжди падає маслом донизу).
   Найменш уживаним способів відтворення реа- лій у перекладі роману «Білі зуби» є гіперонімічне переймененування (0,5%). Саме таким способом користується перекладач, щоб відтворити реа- лію «mini cabs», і в результаті у тексті перекладу з’являється слово «таксівки». Таким чином, вилу- чається певна інформація і втрачається культуро- логічна атрибуція реалії, однак сама семантика оригінальної реалії передається вдало і у підсум- ку результат відтворення є зрозумілим для чита- чів перекладу, що є надзвичайно важливим.
   Що стосується відтворення реалій у перекладі роману сучасного американського письменника П. Бейті «Запроданець», то тут також найбільш поширеним способом виявилася транскрипція (59%). Наприклад: …that two-acre, just-this-side- of-lunar-surface fertile parcel of land in the most infamous ghetto in Los Angeles County… [7, c. 42] –
«…два акри родючої десь як місячний грунт зем- лі у найсумнозвіснішому гетто усього округу Лос- Анджелес…» [3, c. 61]. Варто також відзначити, що головною передумов використання перекла- дачем такого прийому є загальна тенденція до відтворення одиниць мір шляхом транскрипції.
   Другим способом за частотою використання є комбінована реномінація (25,5%). Нижче ми роз- глянемо низку цікавих прикладів, у яких поєдну- ються відразу декілька способів відтворення реалій. На третьому місці за частотою вживання є калькування (13,5%), яке використовується на- самперед для відтворення реалій, пов’язаних із суспільно-політичним	життям	американсько- го суспільства. Наприклад: But here I am, in the cavernous chambers of the Supreme Court of the United States of America… [7, c. 5]. – «Та хай там



Таблиця 3. Приклади використання комбінованої реномінації у перекладі роману “Запроданець”. Джерело: розроблено авторами за даними [3; 7].


як, ось він я: тут, у колосальній залі Верховного суду Сполучених Штатів Америки» [3, c. 4].
   Для відтворення 9% реалій з обраної вибірки перекладачем використовується напівкалькуван- ня. Так, у результаті напівкалькування у тексті перекладу з’являється словосполучення «цинамо- нові витушки», що є результатом відтворення реа- лії «cinnamon twists», яке доволі вдало вписується в контекст речення, не перевантажує його і є ціл- ком зрозумілим для українських читачів.
   Ситуативний відповідник використовується для відтворення 3% реалій з роману «Запрода- нець», які опинилися в наші вибірці. Прикла- дом, що вартий більш детального аналізу, є та- кий …used the twenty-four-hour drive-thru window to fuel up on crullers, cinnamon twists, and the surprisingly good lemonade… [7, c. 36] – «…купува- ли у цілодобовому віконці цієї кав’ярні солодкий хмизок, цинамонові витушки і напрочуд смач- ний лимонад…» [3, с. 54]. Використання першого елементу («солодкий») є цілком обґрунтованим, адже мова йде про десерт і в перекладі виникає необхідність підкреслити те, що мова йде саме про солодку страву. У той же час використання слова «хмизок» здається доволі незвичним у да- ному контексті. Видається малоймовірним, що читачі чітко зрозуміють, що мається на увазі під таким словосполученням, у той же час, перекла- дачу вдається передати основну ідею того, мова йде про десерт.
   Такий прийом як транслітерація використову- ється для відтворення 2,5% реалій з обраної вибір- ки. Цей спосіб використовується насамперед для відтворення географічних назв, наприклад: «From Manhattan Beach down to Cabrillo, they called you nigger and expected you to run» [7, с. 91]. – «Від Ман- геттен-бічу і до Кабрілло тебе обзивали нігером і чекали, що ти тікатимеш» [3, с. 135].
   Як і у випадку з перекладом роману «Білі Зуби», були виявлені випадки відтворення реа- лій з роману «Запроданець» за допомогою пря- мого включення. Однак кількість їх була незна- чною (1%). Наприклад: …fine-tuning a fickle ultra- high-frequency station like Channel 52, KBSC-TV Corona, Los Angeles, on a beat-up black-and- white portable missing one rabbit ear antenna… [7, c. 53]. – «Налаштування одновухої антени побитого переносного чорно-білого ящика на непевний сигнал ультрависокочастотного кана-

лу типу «Channel 52» чи «KBSC-TV Corona»… [3, c. 79]. Пряме включення реалії є допустимим лише в тих випадках, коли загальний контекст максимально сприяє розумінню реалії. У дано- му разі з контексту речення стає зрозуміло, що
«Channel 52» та «KBSC-TV Corona» позначають ультрависокочастотні канали, тому використан- ня прямого включення є допустимим.
   Як і пряме включення, гіперонімічне пере- йменування використовувалося для відтво- рення 1% реалій. Наприклад: I don’t remember his definition of “better off” or why I didn’t go to   Interchange   or   Haverford-Meadowbrook [7, с. 129] – «Не пригадаю, що саме він вважав а критерій “кращого навчання” і чому так вийшло, що до жодної престижної школи я не потрапив» [3, с. 188]. У даному випадку мова йде про дві престижні школи в Сполучених Штатах Амери- ки, однак вони є не настільки відомим за меж- ами країнами, тому, наприклад, у випадку вико- ристання транскрипції/транслітерації реалії за- лишилася б за межами сприйняття читачів пере- кладу і комунікативна мета перекладу не була б досягнута. Отож, перекладач вдається до гіперо- німічного перейменування і передає дві реалії за допомогою словосполучення широкої референції
«жодної престижної школи». Загалом, словоспо- лучення, яке в підсумку з’являється в тексті пе- рекладу, є цілком зрозумілим для читачів, що, підтверджує досягнення комунікативної мети.
   Серед найменш уживаним способом відтво- рення реалій у перекладі роману «Запроданець» виявилася також дескриптивна перифраза (1%). Єдиним прикладом, що був нами виявлений в об- раній вибірці, є такий: Of the 23,000 eighth-grade students who took the entrance exam for admission into Stuyvesant High… [7, c. 26]. – «…Двадцять три тисячі випускників восьмого класу складали іспити на вступ до старшої школи імені Стауве- санта» [3, c. 38]. У даному випадку застосування дескриптивної перифрази дає змогу читачам пере- кладу чітко зрозуміти, що мова йде про начальний заклад, який забезпечує фінальну стадію серед- ньої освіти, названий на честь відомої персоналії.
   Висновки та перспективи подальших до- сліджень. Отож, у перекладах двох романів най- більш поширеним способом відтворення реалій виявилася транскрипція. Це насамперед зумов- лено тим, що в обох творах зустрічається велика

кількість географічних реалій, які, як привило, відтворюються за допомогою транскрипції. На другому місці за частотою використання в пе- рекладах творів опинилася комбінована рено- мінація, що пояснюється більшою відсотковою часткою реалій-полічленів, для відтворення складових яких можуть застосовуватися різні способи. Третім найпоширенішим способом у ро- мані «Білі зуби» стала транслітерація, яка доволі часто слугувала для передачі географічних реа- лій, а у творі «Запроданець» – калькування, що доволі часто використовувалося для відтворення назв різноманітних організацій та деяких інших
Список літератури:

суспільно-політичних реалій. Що ж стосується найменш поширених способів, тут помітні схо- жі тенденції: найрідше реалії у перекладах обох романів відтворювалися за допомогою гіпероні- мічного перейменування, дескриптивної периф- рази, ситуативного відповідника, метода уподі- бнення та прямого включення.
   Перспективи дослідження вбачаємо в подаль- шому аналізі способів відтворення реалій на ма- теріалі інших творів сучасної англомовної прози з метою визначення оптимальних підходів до пе- рекладу значень культурно-маркованих лексич- них одиниць.

1. Білі зуби: роман / Зеді Сміт; перекл. з англ. Н. Куликової, Р. Семківа. Харків : Книжковий клуб «Клуб Сімейного Дозвілля», 2017. 544 с.
2. Влахов С. И., Флорин С. П. Непереводимое в переводе. Москва : Международные отношения, 1980. 342 c.
3. Запроданець : роман / Пол Бейті; перекл. з англ. Н. Ференс. Київ : КМ-Букс, 2017. 320 с.
4. Зорівчак Р. П. Реалія і переклад (на матеріалі англомовних перекладів укр. прози). Львів : Вид-во при Львів. держ. ун-ті, 1989. 108 с.
5. Кочерган М. П. Загальне мовознавство : підруч. для студ. філол. спец. ВНЗ. 2 вид., випр. і доп. Київ : Видавничий центр «Академія», 2006. 453 с.
6. Томахин Г. Д. Реалии-американизмы : пособие по страноведению : учеб. пособ. Москва : Высш. шк., 1988. 239 с.
7. Beatty P. The Sellout. New York : Farrar, Straus and Giroux, 2015. 289 p.
8. Smith Z. White Teeth. London : Hamish Hamilton, 2000. 480 p.
References:
1. Bili Zuby [White Teeth]: Novel / Z. Smith. Transl. from English by N. Kulykova, R. Semkiv. Kharkiv: Book Club
«Family Leisure Club», 2017. 544 p.
2. Vlakhov S.I., Florin S.P. Neperevodimoe v perevode [Untranslatable in transla-tion]. Moskow: Mezhdunarodnye otnosheniya, 1980. 342 p.
3. Zaprodanets [The Sellout]: Novel / Paul Betty. Transl. from English by N. Ferens. Kyiv: KM-Books, 2017. 320 p.
4. Zorivchak R. P. Realiia i Pereklad [Realia and translation] (based on English translations of Ukrainian prose). Lviv: Lviv State University Publishing House, 1989. 108 p.
5. Kochergan M.P. Zahalne Movoznavstvo [General Linguistics]: textbook for stu-dents of philological specialties of universities. 2 ed., corr. and suppl. Kyiv: Publishing Center “Academiia”, 2006. 453 p.
6. Tomakhin G. D. Realii-amerikanizmy: posobie po stranovedeniyu [American realia: a guide to country studies]: a learning guide. Moskow: Vyssh. shk., 1988. 239 p.
7. Beatty P. The Sellout. New York: Farrar, Straus and Giroux, 2015. 289 p.
8. Smith Z. White Teeth. London: Hamish Hamilton, 2000. 480 p.




Nahorniak Ivanna, Fedorenko Svitlana
National Technical University of Ukraine
«Igor Sikorsky Kyiv Polytechnic Institute»
PECULIARITIES OF THE REPRODUCTION OF REALIA IN TRANSLATIONS OF MODERN ENGLISH PROSE (ON THE EXAMPLES OF THE NOVELS
«WHITE TEETH» BY Z. SMITH AND «THE SELLOUT» BY P. BEATTY)
Summary. The article, based on the elaboration of theoretical sources, clarifies the ways of reproduction of realia in translations of modern English prose. For the conduction of more detailed analysis, there were chosen 400 realia from novels «White Teeth» by the modern British author Z. Smith and «The Sellout» by the modern American writer P. Beatty. The peculiarities of the transfer of both the substantive meaning of realia and its connotation (national and historical coloration) are analyzed. The factors influencing the choice of the way of reproduction of realia are studied. It was found that the most common way to reproduce realia is transcrip- tion, due to the presence of a large number of geographical realia. Combined renomination took second place in terms of frequency of use in translations of the works «White Teeth» and «The Sellout». This is primarily due to the large proportion of polynomial realia, the reproduction of which requires the simultaneous applica- tion of different approaches, such as transcription, calquing, addition, extraction, situational equivalent, and assimilation method. The third most popular method in the novel «White Teeth» turned out to be transliter- ation, which often served to convey the meaning of realia that denoted geographical objects, and in the work “The Sellout” – calquing, which was used to reproduce the names of educational institutions, authorities, various organizations. Among the least common ways of reproducing realities in the works “White Teeth” and “The Sellout” were hyperonymic renaming, descriptive paraphrase, situational equivalent, method of assimila- tion and direct inclusion. The translation of the novel «White Teeth» also features a small number of examples of the use of transposition at the connotative level and extraction. The low prevalence of the above-mentioned methods can be explained by the risk of losing an important coloration of realia. In most cases, preference was given to those methods that helped to convey the meaning of realia as accurately as possible, and at the same time, helped to preserve the coloration of such national and cultural units.
Keywords: realia, reproduction of realia, substantive meaning, connotation, national coloration, historical coloration.

