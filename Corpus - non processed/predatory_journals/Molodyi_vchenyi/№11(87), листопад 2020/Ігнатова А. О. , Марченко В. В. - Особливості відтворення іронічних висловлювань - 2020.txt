«Молодий вчений» • № 11 (87) • листопад, 2020 р.
DOI: https://doi.org/10.32839/2304-5809/2020-11-87-94 УДК 811.111-26



Ігнатова А.О., Марченко В.В.
Національний технічний університет України

«Київський політехнічний інститут імені Ігоря Сікорського»
ОСОБЛИВОСТІ ВІДТВОРЕННЯ ІРОНІЧНИХ ВИСЛОВЛЮВАНЬ СУЧАСНОГО АНГЛОМОВНОГО КІНОДИСКУРСУ УКРАЇНСЬКОЮ МОВОЮ
Анотація. У статті на матеріалі телесеріалу «Теорія Великого Вибуху» розглянуто актуальні проблеми перекладу сучасного англомовного кінодискурсу. Охарактеризовано стилістичні особливості англомовного кінодискурсу. Відзначено, що мова англомовного кінодискурсу має певні особливості та спрямування на окремі категорії мовців та реципієнтів. У ході аналізу англомовного кінодискурсу доведено пряму залеж- ність між ступенем складності підібраних мовних засобів та соціокультурними специфічними рисами ці- льової аудиторії. Підкреслено, що при перекладі кінотексту перекладач має враховувати, наскільки текст фільму придатний для адаптації до умов культури-реципієнта. Розглянуто функційність іронії та законо- мірності її перекладу в межах англомовного кінодискурсу. Відзначено, що іронія сприймається як інтуї- тивно зрозумілий для будь-якого мовця експресивний мовний засіб, але разом із тим визначення іронії як поняття являє собою для дослідників велику складність. Саме тому іронія наразі постає одним з явищ, які не отримали в науці повного, однозначного і несуперечливого опису. Результати аналізу дають змогу зробити висновки, що перекладачі найчастіше вдавалися до використання формальних (добір абсолютних синонімів, адаптація) і формально-змістових трансформацій денотативного (синонімічні заміни, генералі- зація, модуляція, конкретизація) і конотативного (експресивні та оцінно-емотивні трансформації) плану.
Ключові слова: гумор, іронія, переклад, дискурс, кінодискурс.



       Постановка проблеми. Іронія – це ба- гатоликий феномен мови й культури. Інтерес до іронії як до мовного явища виник
© Ігнатова А.О., Марченко В.В., 2020

ще в античності, однак вона досі інспірує різні погляди дослідників, що виражається, перш за все, у появі часом протилежних теорій іронії.

Так, існує ціла низка концепцій іронії – від тра- диційного семантичного підходу, що сягає анти- чності, до сучасних теорій, які при тлумаченні іронії орієнтовані на прагматичний або когні- тивний аспекти.
   Аналіз останніх досліджень і публікацій. Різні аспекти вивчення іронії вивчаються у на- уці про мову. Так, І. А. Антоніо належить спроба впорядкування термінології комічного в лінгвіс- тичних дослідженнях [1]. Ю. Б. Борев розглядає іронію в контексті естетики як складову комічно- го [2]. Б. Дземідок пропонує власну концепцію комічного [4].
   Важливим та популярним місцем функці- онування іронії постає кінодискурс. Його як особливу форму дискурсу вивчали такі науков- ці, як М. А. Єфремова (концепт кінотексту) [5], М. А. Самкова (розмежування понять кінотексту й кінодискурсу) [7]. Питанням перекладу кіно- дискурсу присвячені дослідження К. Ю. Ігнатова [6], В. Є. Горшкової [3].
   Виділення невирішених раніше частин загальної проблеми. Вірогідно, що труднощі вивчення іронії пов’язані з нестійкістю, схильніс- тю до трансформацій, що характерна для цього поняття. Проте комплексне дослідження, при- свячене особливостям функціонування та пере- кладу іронії в кінодискурсі у вітчизняній науці наразі відсутнє. Саме тому, тема, обрана для роз- гляду, є актуальною.
   Формулювання цілей статті. Метою дослі- дження є виявлення лінгвопрагматичного по- тенціалу іронічних висловлювань у сучасному англомовному кінодискурсі шляхом вивчення мовностилістичного, лінгвокультурного та пере- кладацького аспектів їхнього функціонування.
   Матеріалом дослідження слугували 350 ви- словлювань англійською мовою та їх перекладні україномовні відповідники, взяті зі скриптів се- ріалу «Big Bang Theory».
   Виклад основного матеріалу досліджен- ня. Переклад кінематографічного тексту ста- вить перекладача перед низкою проблем, які можуть виникати на фонетичному, номінативно- му, лексичному, граматичному, прагматичному, паравербальному рівнях. Через різницю в лек- сичному складі мов оригіналу та перекладу, від- мінності в  побудові  граматики,  неспівпадіння в ідіоматичному та паремійному фонді перекла- дач змушений не лише виконувати детальний, грамотний і точний переклад, а й забезпечити збереження ідіостилю автора.
   Серед труднощів перекладу на фонетичному рівні можна відзначити наявність суттєвих від- мінностей між мовами в артикуляційних базах та графічних системах, що фіксують фонемно- фонетичний інвентар мови. Аби вирішити ці проблеми, переважно вдаються до використання транслітерації або транскрипції.
   Розглянемо особливості фонетичних перекла- дацьких трансформацій на прикладах із серіалу
«Теорія Великого Вибуху». Так, зокрема, в одній зі сцен у кав’ярні Шелдон сперечається з офіці- анткою Пенні, відстоюючи власні переконання стосовно найсмачніших бургерів:
   Sheldon: Can’t we just go to Big Boy? They only have one burger. The Big Boy.
Penny: The Barbecue Burger is like the Big Boy [9].
   
У цьому випадку в перекладача було декіль- ка шляхів для вибору найкращого варіанту пе- рекладу назв наведених у діалозі типів бургерів, проте він вдався до транслітерації, тобто відтво- рення іноземної графіки засобами української фонетики:
Шелдон: Може, ми просто підемо в Біг Бой?
У них лише один бургер – Біг Бой.
   Пенні: Барбекю бургер схожий на Біг Бой [8]. Зауважимо, що лексеми барбекю та бургер є інтернаціоналізмами, тому у їхньому перекладі немає потреби. Проте назва одного з бургерів – Біг Бой – перекладена згідно з вимогами фоне-
тичного способу перекладу.
   Україномовному глядачеві навряд чи відомі тонкощі, пов’язані з назвами бургерів у Калі- форнії, де відбувається дія серіалу, тому ці на- зви можуть бути лише транслітеровані з метою збереження місцевого колориту. Окрім того, оскільки англійська мова є мовою міжнародного спілкування, то семантика назви Біг Бой є до- сить прозоро пов’язаною із розмірами обговорю- ваного бургера, відтак, маємо ще один аргумент на користь правильності обраної перекладачем стратегії.
   Цікавим у контексті фонетичних засобів тво- рення іронічного ефекту та їхнього перекладу є таке речення:
   Leonard: Wuh, I don’t…. th-th-th-that’s really two different questions, uh, I’m not… [9]
   Спостерігаємо тут використання такого фо- нетичного ефекту, як імітація заїкуватості, що притаманна мовленню Леонарда в наведеному прикладі. В оригіналі на письмі вона переда- ється у слові th-th-th-that’s, що є демонстрацією схвильованості героя серіалу. При перекладі ж цього фрагменту український перекладач вдав- ся до перетину транскрипції та калькування:
   Леонард: Так, я не..., ц-ц-це дійсно два різні питання, ммм, я не... [8].
   Перед перекладачем стояло завдання не про- сто відтворити мовлення персонажа, але й з точ- ністю передати наявні у ньому вади. Так, виділе- но на письмі фрагменти того самого слова, пере- кладом якого є лексема це – that. Розбіжності у звуковому складі слів різних мов змусили пере- кладача вдатися до калькування, відтворивши першу літеру та звук українського слова подібно до того, як це зроблено в оригіналі зі словом that. Обраний спосіб перекладу дозволив достатньо точно відтворити особливості мовлення персо- нажа, що є носієм цього мовлення. Більше того, сприймаючи переклад не лише як текст, але й у порівнянні з телевізійною картинкою, реципієнт зможе вповні поцінувати реалізований перекла- дачем спосіб добору еквіваленту в мові перекла- ду, побачивши, що Леонард справді затинається у цій сцені.
   Серед основних проблем перекладу інозем- них серіалів на лексичному рівні можна виділи- ти неспівпадіння семантики слів, ужитих в ори- гінальному англійському тексті та в українсько- му перекладі відповідно. Адже суто словникова відповідність – занадто бідне відображення того реального сенсу, який несе певне слово в індиві- дуальному стилі автора тексту.
   Розглянемо приклади лексико-стилістичних трансформацій з американського серіалу «Те-



орія Великого Вибуху». Так, у сцені першої зу- стрічі головних героїв із їхньою майбутньою най- кращою подругою Пенні, що відбувається у не- величкій кав’ярні, де вона працює офіціанткою, Говард питає у дівчини:
   Howard: What do you recommend for someone who worked up a man-sized appetite from a morning of weight training and cardio-funk? [9]
   В українському дубляжі це запитання пере- клали так:
   Говард: Що ви порадите тим, хто готовий сло- на з’їсти після ранкових тренувань та кардіо? [8]
   Спостерігаємо наявність перекладацької трансформації у фрагменті,  що  містить  вираз a man-sized appetite. Дослівний переклад цього виразу повідомив би телеглядачам, що  йдеть- ся про апетит, який має людський зріст, тобто є настільки значним та нестерпним, що не може бути описаний у менш гіперболізованих катего- ріях. Проте, на думку перекладача, доречнішим було віднаходження часткового еквіваленту до цього виразу в українській мові, і результатом цього вибору стало введення до перекладного тексту україномовної ідіоми готовий слона з’їсти у значенні «мати неймовірний апетит, бути дуже голодним». Відтак, спостерігаємо спільність між оригінальним та перекладним текстом у вико- ристанні ідіоматичних виразів із семантикою гі- перболізації людських відчуттів та бажань, про- те слід відзначити, що перекладачеві вдалося віднайти адекватний еквівалент англомовному виразові у рідній мові.
Розглянемо наступний приклад:
Penny: Oh, come on, you went to college [9].
   Тут відзначимо, що при виконанні україн- ського перекладу перекладач вдається до заміни слова went частковим еквівалентом навчатися, внаслідок чого український варіант перекладу фрази з серіалу виглядає таким чином:
Пенні: Та годі, ти ж навчався в коледжі [8].
   Дослівний переклад у цьому випадку дав би еквівалент ходити до коледжу чи відвідувати коледж, що, втім, не може повністю відтворити суть висловлювання Пенні, що виходить із кон- тексту – так, у аналізованому фрагменті дівчина іронізує над наївністю Шелдона, який, будучи всесвітньо відомим науковцем, має до неї питан- ня цілком побутового змісту. Відповідно, Пенні вказує не на те, що Шелдон просто відвідував коледж, а на те, що він у ньому навчався, успіш- но завершив цей навчальний заклад, і, відповід- но, повинен мати бодай елементарні уявлення про життя інших людей, які зазвичай доступні випускникам навчальних закладів цього рівня. Тому, на нашу думку, заміна слова went частко- вим еквівалентом навчатися є вдалим рішенням перекладача, спрямованого на конкретизацію сенсу повідомлення, що може бути незрозумілим глядачеві – адже Шелдон міг відвідувати коледж не лише як учень, а і, скажімо, як викладач.
   У наступному фрагменті спостерігаємо поєд- нання різних прийомів, використовуваних для перекладу оригінального тексту:
   Penny: Gee, Sheldon, you’re asking the wrong girl. I’m usually on the other side of the tie [9].
Порівняємо:
   Пенні: Шелдоне, це запитання не до мене. Я за- звичай знаходжуся на іншому кінці краватки [8].
   
По-перше, у перекладеному  варіанті  першо- го речення відсутній оригінальний вигук Gee, що його було вжито в ньому для активізації уваги спів- розмовника при звертанні до нього. Українською альтернативою цього вигуку міг стати такий від- повідник, як гей чи агов, проте в цьому випадку перекладач обрав рішення вдатися до опущення зазначеної лексеми на користь простого звертання з використанням кличного відмінку: Шелдоне.
   Наступний елемент, цікавий з точки зору пере- кладу, спостерігаємо у сполученні asking the wrong girl. В оригінальному тексті ця сполука вживаєть- ся, аби переконати Шелдона, що поради Пенні не можуть бути повністю вичерпними та адекватни- ми ситуації, що склалася, оскільки вона має геть інший досвід участі в подібних перипетіях. Дослів- ний переклад зазначеного сполучення виглядав би таким чином: «Ти обрав неправильну дівчину для цього». Проте перекладач спростив цей варіант і запропонував власний погляд на ймовірну транс- формацію: «Це запитання не до мене».
   Цікавим є й фрагмент, що репрезентує іроніч- не висловлювання Пенні стосовно власного лю- бовного досвіду, адресоване Шелдонові. В оригі- нальному варіанті дівчина стверджує:
Penny: I’m usually on the other side of the tie [9].
   Перекладач практично дослівно відтворює первинну ідіому:
   Пенні: Я зазвичай знаходжуся на іншому кін- ці краватки [8].
   Таким чином він дає глядачеві, який уже знайомий із символікою краватки, що висить на дверній ручці кімнати, зрозуміти, що Пенні має достатньо багатий досвід спілкування з чоловіка- ми, через що і стверджує, що зазвичай перебуває на іншому кінці краватки, тобто точно не на тому з них, що знаходиться зовні. Окрім того, глядачі можуть сприйняти сенс наведеної ідіоми практич- но без змін у порівнянні з оригіналом, та, що най- головніше, без змін у значенні та образності.
   Проблеми граматичного аспекту перекладу полягають у різній структурі речень, серед яких можна виділити різний порядок слів, порядок розташування головного і залежного речення тощо. Частини мови, якими виражені члени ре- чення, при перекладі можуть бути замінені ін- шими частинами мови.
Розглянемо наступний приклад:
   Penny: Wait, you had to leave the state because your roommate was having sex? [9]
   Це речення демонструє відмінність у особли- востях утворення форми складеного присудку в англійській та українській мовах. Так, автори серіалу, бажаючи повідомити про те, що в Лео- нарда були інтимні стосунки, що змусили Шел- дона поїхати в арктичний круїз, використовують конструкцію в Past Continuous – was having. Цей час використовується для опису дії в процесі, яка відбувалася у минулому в певний час. Цим певним часом постає саме той проміжок, коли Шелдон був відсутній вдома (і, як ми дізнаємо- ся з контексту, перебував у арктичному круїзі). В українській мові такого часу і окремих форм, що використовуються при його вживанні, немає, відтак, конструкція was having sex переклада- ється за допомогою звичайного дієслова минуло- го часу, що сполучається з іменником в орудному відмінку однини:

   Пенні: Чекай, тобі довелося поїхати, бо твій сусід по кімнаті займався сексом? [8]
   Тут перекладач вдається до добору повного еквіваленту, адже мати секс, як у дослівному перекладі, та займатися ним, як у перекладній версії, запропонованій автором перекладу серіа- лу українською мовою, по суті, є сполученнями, наділеними ідентичним сенсом.
Розглянемо наступний приклад:
   Penny: Oh, come on, you know, Leonard’s had girls over before, right? [9]
   У перекладі фрагменту спостерігаємо вико- ристання перекладачем стратегії перекладної антонімії:
   Пенні: Та годі, невже Леонард раніше не при- водив до себе дівчат? [8]
   Дійсно, Пенні зацікавлена й не вірить у те, що в Леонарда раніше не траплялося побачень із ді- вчатами, проте в оригінальному тексті серіалу  цей персонаж будує свою запитальну репліку че- рез ствердну конструкцію: Leonard’s had girls, до- даючи наприкінці лексему-уточнення right, аби переконатися, що її думки мають відношення до реального стану подій, є слушними та доречни- ми. Натомість, автор українського перекладу «Те- орії Великого Вибуху» будує реченнєву структуру по-іншому, вводячи до неї елемент заперечення (частка не + дієслово). На нашу думку, перекладач вдається до трансформації граматичної побудови речення для того, аби актуалізувати семантику за- перечності, яка, вочевидь, має підсилити міру зди- вування героїні серіалу від отриманої інформації.
   Наступним випадком, що цікавить нас у кон- тексті своєрідності використання граматико-син- таксичних засобів творення іронічного ефекту, є речення:
Sheldon: Oh, that is so… so…
   Lesley: I’m sorry, I’ve got to run, if you come up with an adjective, text me. (Leaves).
   Sheldon: Inconsiderate, that is the adjective, inconsiderate [9].
   Із цього оригінального фрагменту ми бачимо, що Шелдон перебуває у певному заціпенінні, він розгублений, йому йдеться навіть не про те, щоб висловитися, а про те, аби бодай розгорнути на- стільки невдало висловлену думку. Слід відзначи- ти, що україномовний перекладач «Теорії Велико- го Вибуху» вдається до використання повної екві- валентності при перекладі наведеного речення:
Шелдон: О, це так... так... [8]
   На нашу думку, такий підхід до перекладу є правильним, оскільки яскраво виражені україно- мовні замінники для уривчастого мовлення героя серіалу відсутні. При цьому повністю збережена структура оригінального речення, від чого рівень його зрозумілості для україномовних глядачів аб- солютно не знизився, відтак, це також є цінним здобутком авторів українського перекладу.
Розглянемо речення:
   Leonard (in a Yoda voice): A bad feeling I have about this, mmm-hmmm [9].
   Відзначимо, що вже у сценарному варіанті наявна указівка на те, як саме має промовляти- ся наведена фраза – in a Yoda voice, тобто голо- сом Йоди. Як відомо, Йода є магістром Ордену джедаїв і одним із головних персонажів кла- сичної кінематографічної саги «Зоряні війни». Слід зауважити, що практично всі представники

основного квартету персонажів «Теорії Великого Вибуху» є затятими фанатами «Зоряних війн», відтак, вживання фраз та цитат із цієї серії філь- мів є для них типовою поведінковою ознакою. Стосовно ж мовлення Йоди, наблизитись до яко- го тут акторам пропонує автор сценарію, то слід відзначити, що воно є сповненим (а подеколи й переповненим) різноманітними інверсіями, що зустрічаються практично в кожному реченні, ви- голошеному Йодою. Так, він надає перевагу та- кому порядку слів у реченні, як «об’єкт – суб’єкт
– предикат». Як бачимо, аналізована репліка Леонарда цілком відповідає наведеним вимогам, деталізуючи їх за допомогою додаткового об’єкту, вжитого вже після предикату. Відповідно, від перекладача вимагалося уподібнити це речення в перекладі до манери мовлення Йоди, що, на нашу думку, вдалося йому частково:
   Леонард (промовляє голосом Йоди): Погане передчуття з цього приводу маю я [8].
   Як бачимо, перекладач піддав інверсії весь зміст речення, не скориставшись наведеною схе- мою «об’єкт – суб’єкт – предикат», тобто дещо ви- дозмінивши структуру оригінального речення. Проте зазначений підхід не є абсолютно помил- ковим, оскільки стиль мовлення магістра Йоди давно здобув популярність навіть серед тих теле- глядачів, які ніколи не бачили «Зоряні війни», внаслідок чого така манера висловлювання спричинила появу численних пародій. Оскільки ж серіал «Теорія Великого Вибуху» є гумористич- ним, то невелике відхилення від канону утво- рення речень, запозиченого з іншого кінемато- графічного твору, може так само розцінюватися в пародійно-гумористичному дискурсі.
   Висновки та перспективи подальших досліджень. Під час роботи над перекладом кінематографічного тексту перекладач стика- ється з низкою проблем, які можуть виникати на фонетичному, лексичному, граматичному, прагматичному, паравербальному рівнях. Че- рез різницю в лексичному складі мов оригіналу та перекладу, відмінності в побудові граматики, неспівпадіння в ідіоматичному та паремійному фонді перекладач змушений не лише виконува- ти детальний, грамотний і точний переклад, а  й забезпечити збереження ідіостилю автора.
   Вирішенням описаних вище проблем при пе- рекладі кінематографічного твору, зокрема, се- ріалу «Теорія Великого Вибуху» є застосування перекладацьких трансформацій. Саме застосо- вуючи трансформації, перекладач може забез- печити детальний переклад іноземного кінема- тографічного твору, при цьому зберігши зміст, національний колорит країни, де відбуваються описані автором події, специфіку мови оригіна- лу. Лише тоді вдасться зберегти закладені авто- рами серіалу ідею і емоційний вплив на читача. Успішне віднаходження доречних еквіва- лентів при перекладі кінематографічних творів становить одну з основних проблем перекладоз- навства. Щоб досягнути еквівалентності тексту оригіналу з перекладом, перекладач використо- вує перекладацькі трансформації, тобто перетво- рення, заміни у процесі перекладу однієї форми вираження іншою. Отже, усі труднощі перекла- ду усуваються за допомогою умілого застосуван-
ня перекладацьких трансформацій.



Список літератури:
1. Антонио И. А. Терминология комического в лингвистических исследованиях. Опыт интерпретации : диссер- тация к. филол. н. : 10.02.01. Москва, 2009. 237 с.
2. Борев Ю.Б. Эстетика : в 2 т. Смоленск, 1997. Т. 1. С. 172.
3. Горшкова В. Е. Перевод в кино. Иркутск : Иркут. гос. лингвист. ун-т, 2006. 178 с.
4. Дземидок Б. О комическом : монография. Москва : Прогресс, 1974. 223 с.
5. Ефремова М. А. Концепт кинотекста: структура и лингвокультурная специфика : автореф. дисс.	канд.
филол. наук. Волгоград, 2004. 17 с.
6. Игнатов К. Ю. От текста романа к кинотексту: языковые трансформации и авторский стиль (на англоязычном материале) : автореф. дисс.	канд. филол. наук. Москва, 2007. 26 с.
7. Самкова М. А. Кинотекст и кинодискурс: к проблеме разграничения понятий. Филологические науки. Вопросы теории и практики. Тамбов : Грамота, 2011. Вып. 1(8). С. 135–137.
8. Теорія  великого  вибуху  –  Сезон  1.  uaserials.pro:  Двоголосий  закадровий   переклад   ;   1+1.   2019. URL: https://uaserials.pro/123-teorya-velikogo-vibuhu-sezon1.html (дата звернення: 20.08.2020).
9. Big Bang Theory Transcripts. URL: https://bigbangtrans.wordpress.com/ (дата звернення: 20.08.2020).
References:
1. Antonio I. A. (2009). Terminologiya komicheskogo v lingvisticheskikh issledovaniyakh. Opyt interpretatsiyi [Terminology of the comic in linguistic research. Interpretation experience]. (PhD Thesis), Moscow. (іn Russian)
2. Borev Yu. B. (1997). Estetika [Aesthetics]. Smolensk. (іn Russian)
3. Gorshkova V. Ye. (2006). Perevod v kino [Translation in cinema]. Irkutsk: Irkutsk State Linguistic University. (іn Russian)
4. Dzemidok B. (1974). O komicheskom [About the comic]. Moscow: Progress.
5. Efremova M. A. (2004). Kontsept kinoteksta: struktura i lingvokul’turnaya spetsyfika [Concept of cinema text: structure and linguocultural specifics]. (PhD Thesis), Volgograd. (іn Russian)
6. Ignatov K. Yu. (2007). Ot teksta romana k kinotekstu: yazykovyye transformatsiyi i avtorskiy stil’ [From text of novel to text of cinema: language transformations and the style of author]. (PhD Thesis), Moscow. (іn Russian)
7. Samkova M. A. (2011). Kinotekst i kinodiskurs: k probleme razgranicheniya ponyatiy [Film text and film discourse: on the problem of delimiting concepts]. Filologicheskiye nauki. Voprosy teoriyi i praktiki [Philological sciences. Theoretical and practical questions]. Tambov: Gramota, pp. 135–137. (іn Russian)
8. Teoriya velykoho vybukhu [Big Bang Theory]. 1st Season. URL: https://uaserials.pro/123-teorya-velikogo-vibuhu- sezon1.html (іn Ukrainian)
9. Big Bang Theory Transcripts. URL: https://bigbangtrans.wordpress.com/




Ihnatova Alina, Marchenko Valentyna
National Technical University of Ukraine
«Igor Sikorsky Kyiv Polytechnic Institute»
SPECIAL CHARACTERISTICS OF TRANSLATING IRONIC EXPRESSIONS IN MODERN ENGLISH-LANGUAGE FILM DISCOURSE INTO UKRAINIAN
Summary. The article is devoted to topical problems of translation of modern English-language film discourse (based on the TV series “The Big Bang Theory”). Stylistic features of English-language film discourse are characterized. It is noted that the language of English-language film discourse has certain features and direc- tions for certain categories of speakers and recipients. In the course of the analysis of English-language film discourse, a direct relationship between the degree of complexity of the selected language tools and socio-cul- tural specific features of the target audience is proved. The irony is a move to challenge norms, rules, common sense. It easily turns into a paradox and a joke. Comparisons of two or more textual worlds, styles, paradoxical comparisons, quotations, parodies lead to endless possibilities for variations in the understanding of ironic means. Socio-cultural linguistic elements that complicate film translation include realities (non-equivalent vocabulary), proper names, idiomatic expressions and jargon, dialect and variant features, humor. Non-lin- guistic features of the socio-cultural character contained in the visual and sound plans of a motion picture can also affect translation. At the same time, empirical studies of the application and methods of film translation testify to the existence of specific operational rules, that is, the patterns of behavior of the translator in some sociocultural situation – the situation of translation for film screening. Thus, the conducted study shows that “film discourse” is a “broader concept than cinema text” and “film dialogue”, which includes various correlations with other fields of science, such as literature, theater, art, etc. In addition, it is in the cinema discourse that the final interpretation of sen sous, embedded in the movie. In this case, cinema text is a fragment of cinema discourse and includes two heterogeneous semiotic systems: linguistic and non-linguistic, the film dialogue ap- pears as the linguistic component of the film. Therefore, the audiovisual images operated by cinema become an indispensable element of the new discourse of modernity, which is the source of social, cultural, psychological as well as linguistic knowledge. This is why book adaptations are so popular because they save time and effort. However, as a result of a comparative lexical stylistic analysis of the book and its TV version, it was found that the number of lexical means and stylistic figures in the literary work is much greater and striking in its diversity, especially when it comes to descriptions. In the film, the language becomes poorer because dialogic speech is a predominantly spoken-and-everyday style characterized by general vocabulary and changes in the syntactic structure of sentences. The sentences in the movie are usually simple, not complex, full of exclama- tions and pauses and easy to hear. Film discourse should be understood as the process of play and perception of a film, the meaning of which is the mutual influence of several semiotic systems. Cinema discourse involves participants in the discourse, time and space of their interaction. The main difficulty in translatable movie text is the possibility and degree of adaptation of the text to a foreign language culture, built on a different system of values and concepts, and this factor causes the inevitable loss in the perception of translatable cinema with other subjects and / or incompatible with other linguistic culture failures of a large number of films.
Keywords: humor, irony, translation, discourse, film discourse
