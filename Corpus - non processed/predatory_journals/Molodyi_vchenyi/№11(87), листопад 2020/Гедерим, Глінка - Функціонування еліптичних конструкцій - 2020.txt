«Молодий вчений» • № 11 (87) • листопад, 2020 р.

DOI: https://doi.org/10.32839/2304-5809/2020-11-87-89 УДК 811.111.114.ˋ36



Гедерим М.О., Глінка Н.В.
Національний технічний університет України

«Київський політехнічний університет імені Ігоря Сікорського»
 ФУНКЦІОНУВАННЯ ЕЛІПТИЧНИХ КОНСТРУКЦІЙ У АНГЛОМОВНИХ НАУКОВО-ТЕХНІЧНИХ ТЕКСТАХ
Анотація. Стаття присвячена лінгвістичному дослідженню одного із найважливіших питань сучасного мовознавства – проблеми еліптичних речень, а саме їх визначення, класифікації, різні підходи до ви- вчення цього явища та функціонування у функціонування еліптичних конструкцій у англомовних на- уково-технічних текстах. У статті розглядаються прагматичні та лінгвістичні особливості еліпсису, його структурно-функціональні особливості. Подана спроба огляду та структуризації основних теоретичних підходів до трактування поняття «еліпсису», дослідження функцій, що виконують еліптичні конструкції у структурі речення та аналізу функціональних особливостей еліптичних конструкцій у англомовних науково-технічних текстах. Еліпсис – багатовимірне явище у мові, що дозволяє авторам зробити процес комунікації більш продуктивним, використовуючи економію мовних засобів. Особливо доречно викорис- тання еліптичних конструкцій у науково-технічних текстах, адже характерними особливостями науково- го стилю є змістовність, логічність і точність.
Ключові слова: еліпсис, види еліпсису, еліптичні конструкції, неповні речення, науковий стиль, англомовні науково-технічні тексти.


   Постановка проблеми. Систематичний підхід до трактування еліпсису, вивчення
його структурно-функціональних особливостей, цілісне дослідження функціонування еліптич- них конструкцій у англомовних науково-техніч- них текстах є важливою проблемою у вітчизняній та зарубіжній лінгвістиці. Розвиток науки і тех- ніки, постійний обмін науково-технічною інфор- мацією підсилює значимість науково-технічних текстів. Заради спрощення використання інфор- мації використовуються еліптичні конструкції, які є невід'ємним інструментом в досягненні ко- мунікативних цілей та економії мовних засобів.
   Аналіз останніх досліджень та публі- кацій. Дослідженням еліпсису та еліптичних

структур, їх лексико-граматичних особливостей присвячені праці таких лінгвістів А. Р. Айрапе- това, О. И. Реунова, Шарль Баллі, Шалом Лап- пін, Лотус Голдберг. Проаналізувавши тенденції розвитку такого мовного явища, як еліпсис, мож- на зробити висновок, що необхідність економії мовних засобів – одна з головних причин виник- нення еліптичних речень.
   Виділення невирішених раніше частин загальної проблеми. Стійка увага вчених до проблеми еліпсису та еліптичних конструкцій свідчить як про життєвість самого явища, так і про його певну складність, багатовимірність, що породжує неоднозначні тлумачення. Незва- жаючи на велику кількість визначень терміну


© Гедерим М.О., Глінка Н.В., 2020

«еліпсис», «еліптичне речення», відсутня єдина класифікація цих явищ.
   Мета статті. Головним завданням цієї робо- ти є систематизація підходів до такого явища як
«еліпсис», виявити особливості структури, семан- тики еліптичних речень і дослідити наскільки широко еліптичні речення представлені в англо- мовних науково-технічних текстах.
   Виклад основного матеріалу. Сучасне мо- вознавство та перекладознавство проявляє ве- ликий інтерес до проблем класифікації, функці- онування та перекладу еліптичних речень, які можуть виникати як в усній розмовній мові, так і в науково-технічних текстах. Проблема еліптич- них конструкцій давно входить в коло найсклад- ніших і спірних питань вітчизняної і зарубіжної лінгвістики. Незважаючи на те, що еліптичним реченням присвячена достатня кількість робіт, в даний час проблему еліпсису можна віднести до недостатньо вивчених, а перспективи досліджен- ня даного питання – до широких і затребуваних.
   Чому вивчення засобів економії мови стало ак- туальним лише порівняно недавно? Необхідність передавати більшу кількість інформації, збіль- шувати інформаційну ємність висловлювання, обумовлена розвитком технічного прогресу, кіль- кістю і якістю не тільки усного, але і письмового спілкування між людьми. Скорочення висловлю- вання допомагає збільшити його інформаційну ємність, а велика різноманітність засобів економії в різних стилістичних групах – передати емоційні і стилістично-смислові відтінки.
   Еліптичні конструкції є характерною граматич- ною особливістю англомовних науково-технічних матеріалів, поряд з іменниковими структурами, пасивними конструкціями простого теперішнього часу, опущенням артиклю, вживанням певних ста- лих виразів і фразових дієслів. Звичайно, не існує будь-якої «науково-технічної граматики». Ті ж самі структури та морфологічні форми, що притаманні іншим функціональним стилям, використовують- ся і у науково-технічній мові.
   Необхідно зазначити, що найбільш широке поширення у науковому стилі отримує тенденція до скорочення висловлювання. Так, еліптичні конструкції найчастіше зустрічаються у висно- вках і в узагальнюючих висловлюваннях.
   Вживання еліпсису як засіб мовної економії у науково-технічних текстах особливе доречно адже характерними особливостями науково-тех- нічного стилю є його інформативність (змістов- ність), логічність (сувора послідовність, чіткий зв'язок між основною ідеєю і деталями), точність і об'єктивність, і випливають з цих особливостей ясність і зрозумілість. Окремі тексти, що нале- жать даному типу, можуть володіти зазначеними рисами більшою або меншою мірою. Однак в них виявляється переважне використання мовних засобів, які сприяють задоволенню потреб даної сфери спілкування [5, c. 145].
   Питання про синтаксичну природу скороче- них, неповних речень суперечливе: одні науков- ці приєднують їх до самостійних і незалежних речень, інші – до еліптичних, односкладних. Ви- вчення засобів економії мови стало актуальним лише порівняно недавно. Це зумовлено низкою суперечностей у тлумаченні природи еліпсису як феномену двоєдиного порядку.
   
   Вивчення еліпсису має давню і багату тради- цію, яка сягає своїм корінням в античну давнину, де він розумівся як дефект мовлення. У XIX ст. еліпсологія набуває особливого розквіту, тоді ж були започатковані сучасні лінгвістичні підхо- ди до його вивчення – психологічний, власне- граматичний, формально-логічний. Попри це, єдиної та несуперечливої дефініції еліпсису все ще не вироблено. Термін «еліпсис» першим по- чав вживати швейцарський мовознавець Шарль Баллі, взявши за основу визначення семантич- ний критерій, який сприяє розумінню змісту без присутності мовленнєвого факту. Цим терміном послуговуються на позначення “незакінченість”, “перерваність” речення. Відповідно до різно- го співвідношення формальних і семантичних ознак неповних   речень   еліптичні   структури є формально неповними, а в семантичному пла- ні – інформативно достатніми [2, c. 265].
   Якщо брати до уваги сучасний стан вивченос- ті еліптичних речень, слід зауважити відсутність їх загальноприйнятого визначення, розмитість обсягу характерних рис цих речень, відсутність єдиного підходу до типології еліптичних речень на тлі наявності достатньої кількості структур- них і семантичних класифікацій [2, c. 264].
   Перший крок був зроблений тими вченими, які намагалися розкрити «таємницю» структури еліптичних / неповних речень (Ш. Баллі, А. Мар- тіні, А. Доза). Останній з двох термінів більш адекватний, так як аналіз будувався на базі по- рівняння таких структур з двоскладного (відпо- відно повними) реченнями. Другим кроком було вивчення даних структур на основі порівняння з «повними» реченнями не тільки формальної, а й змістовної сторони «неповних» речень. Третім кроком стала спроба ряду вчених піти зі шляху порівнювання і обрати шлях вивчення еліптич- них речень як норми мови, як структур, функ- ціонуючих в умовах діалогічної і монологічної єдності, на базі зчленованості з іншими струк- турами цих текстів (Л. І. Ілля, Н. М. Васильєва, А. Ф. Бондаренко, Л. В. Косопожкіна).
   Слід підкреслити, що всі ці теорії вивчають еліпсис як явище мовної системи. Мова як зна- ряддя спілкування і обміну думками між усіма членами суспільства користується   реченням як основною формою спілкування. Речення ви- ражає не тільки повідомлення про дійсність, а й ставлення мовця до неї.
   Наприклад, такі явища, як неофіційність, не- вимушеність спілкування, дозволяють скоротити висловлювання, використовувати тільки ті части- ни пропозиції, які необхідні для розуміння сенсу, опускаючи решту. Це призводить до утворення або еліптичних, або просто неповних речень.
   У сфері речення еліпсис визначається а) про- пуск того чи іншого члена речення, компонен- та висловлювання, якого легко відновити події з контексту, б) відсутність будь-якого компонента висловлювання, легко відновлювального з кон- кретної мовної ситуації, в) нульова зв'язка.
   У традиційних і новітніх граматичних тео- ріях еліпсис витлумачують як синтаксичну уні- версалію, що ґрунтується на операції скорочення структурно й семантично значущих компонентів речення в межах загальної тенденції до спрощен- ня мовленнєвих повідомлень. Він – дієвий спосіб



розвантаження реченнєвої матерії та звільнення її від змістовно надлишкових чи конструктивно зайвих компонентів, які несуть повторювану ін- формацію, в його основі лежить принцип уком- пактнення предикативних одиниць .
   Будучи результатом процесу стиснення (компресії) певних смисло– навантажених еле- ментів висловлення, еліпсис відіграє важливу роль у його конституюванні, а тому є вельми про- дуктивним способом компактної репрезентації інформації засобами, які належать практично до всіх рівнів мовної системи – лексичних, морфоло- гічних і синтаксичних [3, c. 553].
   У контексті структурно-семантичної незавер- шеності еліпсис вивчають як явище неповно- ти: незавершені висловлення – це конструкції, в яких невираженими залишаються необхідні елементи смислу, що зумовлюють порушення безперервності синтаксичних зв’язків і до нере- алізованості деяких валентно обов’язкових ак- тантів. За цих умов невербалізованими можуть виявитися змістовно значущі сегменти вислов- лення, які несуть нову інформацію. З огляду на це є підстави вважати еліптичні речення варі- ативною формою висловлення, а незавершені – порушенням норми.
   Витлумачення еліпсису в контексті поновлю- ваності /непоновлюваності є чи не найголовні- шим підходом до його наукового осягнення як у вітчизняному, так і в зарубіжному мовознав- стві, суть якого полягає в принциповому розмеж- уванні неповних речень за ознакою відтворюва- ності пропущених членів, а операція відтворення може мати такі засади: контекстуальні, ситуа- тивні, діалогічні. Невідтворюваність відсутнього члена базується на неможливості цих операцій. За інших умов речення вважається аграматич- ним – таким, що суперечить мовній нормі і/або мовленнєвому узусу [4, c. 145]
   Еліпсис – феномен двоєдиного порядку: в ньо- му взаємодіють і перетинаються процес і ре- зультат. Процесуальною його стороною є когні- тивно-семантичні засади породження думки, результатом – її компактне аранжування в ре- альних умовах спілкування. Будучи симбіозом процесу та результату, еліптичне речення висту- пає дієвим засобом гармонізації форми та змісту мовленнєвих повідомлень.
   Розгляд еліптичних речень у межах категорії повноти/ неповноти репрезентує щонайменше два аспекти його розуміння – вузьке і широке. Вузьке розуміння еліптичних речень ґрунтуєть- ся на структурній схемі, що дає підстави вважати еліптичним лише те речення, в якому пропуще- но якийсь валентно обов’язковий його компо- нент, а в деяких випадках – тільки дієслово-при- судок або те, що не підлягає відновленню через контекст [6, c. 188].
   З комунікативної точки зору еліптичні кон- струкції сприяють значному скороченню обсягу тексту. Безумовно, що на вибір тієї чи іншої ско- роченої конструкції може вплинути мета вислов- лювання, жанр, стиль, структура речення або аб- зацу, а також певний суб’єктивний момент, який полягає у тому, що мовець (автор) може надава- ти у своєму мовленні перевагу одним зворотам і уникати вживання інших. Еліпсис існує лише в умовах мовленнєвої єдності, де він є актом мов-

леннєтворення і виконує смислеутворювальну і смислерозрізнювальну функції. Поза струк- турою мовленнєвого акту еліптичне утворення припиняє своє існування, перетворюючись у сло- во чи словосполучення, тобто у цьому випадку відбувається перехід мовленнєвої одиниці, яка має певні комунікативні наміри, в одиницю мови, яка є номінацією того чи іншого явища.
   Зі стилістичного погляду прагнення до еко- номії мовних засобів призводить до появи но- вих конструкцій, які збагачують мову, роблять мовлення динамічним, виразним. Ш. Баллі від- носить еліпсис до виражальних засобів мови, пов’язуючи його виникнення і вживання з функ- ційною спрямованістю мовлення.
   Відмінність між неповними й еліптичними реченнями дозволяє стверджувати, що еліптичні речення не є загальномовним синтаксичним за- собом. Явище еліпсису стало можливим завдяки імпліцитному передаванню інформації. Імплі- кація заснована на можливості невербального спілкування і виражається прихованим смислом комунікації, легко відновлюється із ситуації. В лінгвістичній літературі імпліцитними назива- ють зв’язки, які мають місце за відсутності воче- видь виражених елементів, з допомоги яких здій- снюється зв’язок між двома компонентами тексту, є найбільш складним видом зв’язку з точки зору встановлення і розпізнавання комунікантами, надзвичайно ефективні для “стиснення” тексту, без зміни обсягу переданої інформації [6, c. 192].
   Величезний потік інформації в результаті на- уково-технічного прогресу і глобалізації призвели до скорочення кількості слів у висловлюваннях. З часом кількість неповних речень у текстах зрос- ла і, як наслідок, сталася мовна економія. Зре- штою, адаптація мови спровокувала пошук нових способів вираження думки з достатньою кількістю інформації для розуміння. Еліпсис використову- ється для уникнення повторення в мові, не втра- чаючи значення. Еліпсис у лінгвістиці – відповід- не пропущення слів або рядів слова у вислові, але сенс речення можна чітко зрозуміти.
   Хіллієр визначає еліпсис як «відхід» і роз- різняє текстовий та ситуаційний еліпсис. Хоей описує еліпсис як опущення, яке відбувається
«коли одне речення є неповним і пропущений елемент(и) можуть бути легко відновлені з попе- реднього речення». Вищезазначені вчені запро- понували класифікацію: в англійській мові еліп- сис поділяється на номінальний, вербальний та клозальний [6, c. 173].
Номінальний еліпсис (Nominal ellipsis)
   Номінальний еліпсис використовується в межах номінальної групи, в якій головна час- тина іменника опущена та замінена іншими модифікуючимиелементами. Такі елементи є дейктичними (визначники), числівниковими (числівники чи інше), епітетами (прикметники) та класифікаторами (іменники). Роль іменного еліпсису – це «переробити слово, яке функціонує як дейктичне, числівник, епітет або класифіка- тор із модифікатора на головне.
   e.g. Which chainsaw will you use? – This is the best.
Вербальний еліпсис (Verbal ellipsis)
   Вербальний еліпсис відбувається в межах словесної групи структура якої не повністю ви-

ражає її системні особливості. Розрізняють два типи словесного еліпсису: лексичний та опера- торний еліпсис.
   1) Лексичний: Have you been singing? – Yes, I have
2) Операторний: What have you been doing? –
Eating.
   Різниця між двома прикладами полягає в тому, що в першому прикладі (лексичний еліп- сис) лексичне дієслово пропущено, тоді як друга (операторний еліпсис) передбачає опущення під- мета. В операторному лексичне дієслово завжди залишається у тій самій формі, в якій воно вико- ристовується у словесній групі.
Клозальний еліпсис (Clausal ellipsis)
   Клозальний еліпсис передбачає опущення підрядного речення. Принцип клозального еліп- сису є загальним для всіх типів питань.
What were they doing? – Playing tennis.
   P. Кверк і С. Грінбаум пропонують схоже від- межування типів еліптичних конструкцій. Вони розрізняють:
   1) ситуативний еліпсис, розуміння значення якого залежить від знання екстралінгвістичного контексту;
   2) структурний еліпсис, коли його інтерпрета- ція заснована на знанні грамматичної структури;
   3) текстуальный еліпсис, сприйняття і викорис- танняякогобазується на лінгвістичному контексті.
   У широкому розумінні виокремлюють чотири типии еліпсису за Івановою І. В.:
    – прагматичний – коли кількість загальної інформації перевищує кількість вираженого в тексті матеріалу;
   – металінгвістичний – коли опущення зумов- лено граматичними правилами мови та відбува- ється на парадигматичному рівні;
   – граматичний еліпсис. Прикладом є безосо- бовіречення з опущеним формальним підметом та дієсловом-зв’язкою (it is) еліпсису відноситься до синтагматичної компресії;
   – синтаксичний еліпсис, представляє собою опущення повторюваного елементу (анафорич- ний еліпсис).
   В своєму дослідженні “Эллиптическое пред- ложение в тексте” Айрапетова І. Р. вважає, що функціонування еліптичних структур в тексті характеризується тим, що, з одного боку вони приймають участь в процесі синтезу тексту, з іншого текст зумовлює організацію еліптично- го речення. Еліптичні структури, таким чином, сприяють створенню зв’язності, розгорнення, інтеграції тексту з однієї сторони, та створюють компресію, стилістичну маркованість, виділення реми, – з іншої [1, c. 20].
   Текст від самого початку існує в голові його автора у вигляді певної мовної комунікативної інтенції. Реалізація ж цієї інтенції за допомогою мовних засобів за участі екстралінгвістичних факторів являють собою текст. Якщо мовна ін- тенція комуніканта є основним фактором, який

утворює текст, то межі тексту задаються її завер- шеністю, повнотою реалізації. Саме тому текст може являти собою відрізки найрізноманітнішо- го об’єму, аж до одного слова, якщо цим вичерпу- ється комунікативна інтенція автора.
   Серед еліптичних конструкцій англомовних науково-технічних текстів часто зустрічаються допустові підрядні речення, які вводяться спо- лучниками (however і whatever), але в яких не- має підмета (іноді присудка).
   Whatever its position, the belt will always have the same length, when tightly drawn.
   Еліптичні конструкції типу if any, if anything мають експресивно-підсилювальне значення.
   Objections to this plan, if any, should be reported to the committee at once.
   Very little, if anything, could be advanced in the defense of his policy.
   If anything, the evidence seems to point a mild sort of stable convergence.
   Possible objections, if any at all, can be easily countered.
   Еліптичні    підрядні    конструкції    моде- лей «Whatever+Noun Phrase», «No matter how+Adjective» та «However+Adjective» викорис- товуються для стилістичного забарвлення:
   Whatever the reason, the expectation is not fulfilled.
   However negligible our progress with the special case of an analysis, we can oppose to the extreme vagueness of the requirement.
   Крім цього виділяються еліптичні конструкції з пасивним дієприкметником та сполучниками when або if:
When in orbit a satellite uses solar energy.
   Приклад еліптичної конструкції з пасивним ді- єприкметником: часте використання для компресії.
   When explored, this species turned out to have numerous representatives
   Висновки та пропозиції. У статті було ви- значено, що існує багато підходів до визначення термінів «еліпсис», «еліптична конструкція». Ви- діливши типові ознаки еліпсису можна надати наступну дефініцію: еліпсис – це опущення у ви- словлюванні деяких структурних елементів, необ- хідних для повноти речення, які мають домислю- ватись за контекстом. Більша частини еліптичних структур утворюється завдяки ситуативній закрі- пленості самого процесу мовлення, який віддзер- калює явища, факти, процеси реальної дійсності, щознаходять своє відображення в окремих словах і становлять їх внутрішній зміст.
   Еліпсис є звичайним явищем в текстах на- укового стилю, що заключає в собі прагматичний аспект, адже його характерні риси наукового і технічного стилю: інформативність, логічність, точність і об’єктивність, а також ясність та зрозу- мілість. Еліптичні конструкції в науково-техніч- них текстах найчастіше використовуються для стилістичного забарвлення, компресії, підсилю- вального значення.

Список літератури:

1. Айрапетова И.Р. Эллиптическое предложение в тексте : автореф. дис. канд. филол. наук. Москва, 1992. С. 22.
2. Клименко І.В. Явище еліпса як спосіб економії мовних засобів. Наукові праці Кам'янець-Подільського на- ціонального університету імені Івана Огієнка. Філологічні науки. 2009. Вип. 20. С. 263–266.
3. Михалечик О.І. Теоретичні основи і принципи дослідження еліпсу в мовознавстві. Наукові праці Волинсько- го національного університету імені Лесі Українки. Луцьк : Університет Лесі Українки, 2011. С. 553–554.

4. Lappin, Shalom (1996). The interpretation of ellipsis. In The hand book of contemporary semantict heory, ed. Shalom Lappin. Oxford : Blackwell, рр. 145–175.
5. Lobeck, Anne (2006). Ellipsis in DP. In The Blackwell Companion to Syntax, ed. by Martin Everaert et al. Oxford : Blackwell, vol. 2, рр. 145–173.
6. Osborne, Timothy and Thomas Groв (2012). Constructions are catenae: Construction Grammar meets Dependency Grammar. Cognitive Linguistics, рр. 163–214.
References:
1. Airapetova Y. R. (1992). Еllyptycheskoe predlozhenye v tekste [Ellyptical sentence in text] (PhD thesis), Moscow: Moscow State University, р. 22. (in Russian)
2. Klymenko I. V. (2009). Yavyshche elipsa yak sposib ekonomii movnykh zasobiv [The phenomenon of the ellips as a language compression]. Scientific works of Ivan Ohiienko Kamianets-Podilskiy National Univesity. Philology, vol. 20, рр. 263–266. (in Ukrainian)
3. Lappin, Shalom (1996). The interpretation of ellipsis. In The hand book of contemporary semantict heory, ed. Shalom Lappin. Oxford: Blackwell, рр. 145–175.
4. Lobeck, Anne (2006). Ellipsis in DP. In The Blackwell Companion to Syntax, ed. by Martin Everaert et al. Oxford: Blackwell, vol. 2, рр. 145–173.
5. Mykhalechyk O. I. (2011). Teoretychni osnovy i pryntsypy doslidzhennia elipsu v movoznavstvi [Theoretical foundations and principals of ellips research in linguistics] Scientific works of Lesya Ukrainka Volynskiy National University. Lutsk: Lesya Ukrainka Volynskiy National University, рр. 553–554. (In Ukrainian)
6. Osborne, Timothy and Thomas Groв (2012). Constructions are catenae: Construction Grammar meets Dependency Grammar. Cognitive Linguistics, рр. 163–214.





Hederym Maryna, Hlinka Nataliya National Technical University of Ukraine “Igor Sikorsky Kyiv Polytechnic Institute”
  FUNCTIONING OF ELLIPTICAL STRUCTURES IN ENGLISH SCIENTIFIC AND TECHNICAL TEXTS
Summary. The article is devoted to the study of one of the most important issues in modern linguistics – the problem of elliptical sentences, namely their definition, classification, different approaches to the study of this phenomenon and functioning in English-language scientific and technical texts. One of the tasks of scientific text is the ability to convey a large amount of new information in a sufficiently limited amount of text. It is this that leads to syntactic compression (the use of an ellipse) in such texts. Syntactic compression, as we have mentioned, is one of the characteristics of the modern scientific style. Authors of scientific texts seek to reduce the amount of text by compression, while increasing its content. Ellipse is a multidimensional phenomenon in language that allows authors to make the communication process more productive by using language savings. The ellipse has an extremely large pragmatic potential in achieving an extralinguistic effect. The use of the ellipse as a means of linguistic economy in scientific and technical texts is especially appropriate because the characteristic features of scientific and technical style are its informativeness (content), logic (strict sequence, clear connection between the main idea and details), accuracy and objectivity. It is an effective way of unload- ing sentence matter and exempting it from meaningfully redundant or structurally redundant components that carry repetitive information, it is based on the principle of compactification of predicative units. From a stylistic point of view, the desire to save language means leads to the emergence of new constructions that enrich the language, make speech dynamic, expressive. The article considers pragmatic and linguistic features of the ellipse, its structural and functional features. The article traces an attempt to review and structure the main theoretical approaches to the interpretation of the concept of “ellipse”, the study of functions that perform elliptical structures in sentence structure and analysis of functional features of elliptical structures in English scientific and technical texts.
Keywords: ellips, types of ellips, elliptical structures, one-member sentences, scientific style, English scientific and technical texts.