«Молодий вчений» • № 11 (87) • листопад, 2020 р.
DOI: https://doi.org/10.32839/2304-5809/2020-11-87-23 УДК 821.161.2



Мізінкіна О.О., Кара А.І.

Одеський національний університет імені І.І. Мечникова
ФОЛЬКЛОРНИЙ НАРАТИВ У КОНТЕКСТІ РОМАНУ
«ЩОДЕННИК МАВКИ» ДАРИ КОРНІЙ: ДО ПРОБЛЕМИ ТЕКСТ У ТЕКСТІ
Анотація. Дара Корній, активно працюючи в жанрі фентезі, вдало поєднує міфологію і сучасність, ві- чні теми і проблеми сучасного суспільства. Письменниця досліджує, пропагує, інтерпретує у своїх тво- рах духовне надбання свого народу. Одним із художніх прийомів мисткині є залучення фольклорних текстів в художній світ «Щоденника Мавки». У статті зроблено спробу дослідити функції та значення прислів’їв і приказок, пісень, притч в поетиці роману. Констатується роль фольклорних наративів у ви- світленні характерів і ситуацій; тісний зв'язок твору з усною народною творчістю, що демонструє стильо- ву манеру Дари Корній. Пропонується подальше дослідження з точки зору вмонтування літературних текстів у контекст роману.
Ключові слова: текст, роман, прислів’я, приказка, пісня, притча, Дара Корній, герой.


Постановка проблеми. Дара Корній (Мирослава Іванівна  Замойська) – сучас-
на українська письменниця, яка активно експе- риментує зі змістом і формою у своїх творах. На сьогодні вже відома мисткиня видала 14 худож- ніх книг («Гонихмарник» (2010), «Тому, що ти є» (2011), «Зворотний бік світла» (2012), «Зірка для тебе»  (2013),  «Зворотний  бік  темряви»  (2013),
«Зозулята зими» (2014, у співавторстві з Талою Владмировою), «Щоденник Мавки» (2015), «Кри- ла кольору хмар» (2015, у співавторстві з Талою Владмировою),     «Петрусь-химородник»   (2015),
«Зворотний бік сутіні» (2016), «Зворотний бік сві- тів» (2016), «Місячне насіння» (2017), «Сузір'я Дів» (2018), «Місяцівна» (2019)) та дві культурологічні розвідки («Чарівні істоти українського міфу. Духи
© Мізінкіна О.О., Кара А.І., 2020

природи» (2017), «Чарівні істоти українського міфу. Домашні духи» (2019)), в яких допитливий читач може відстежити історію, культуру, світо- гляд, правірування українського народу. Незва- жаючи на те, що в своїх творах Дара Корній дуже уважна до деталей, історичних фактів в одному  з останніх інтерв'ю наголошує: «пишу художню літературу, це вигадка з історичними елемента- ми на основі української міфології» [8]. Як бачимо, її творчість засвідчує звернення до духовних дже- рел, витоків менталітету рідної нації. Разом з тим письменниця майстерно поєднує давноминуле із сьогоденням, висвітлює вічні теми і сучасні про- блеми суспільства.
Аналіз останніх досліджень і публікацій. Художні  твори  Дари  Корній  дослідники відно-

сять до жару фентезі, який дає можливість ви- користовувати прийом гри. Вже у перших відгу- ках [4; 10] відзначалася мозаїчність композиції роману «Щоденник Мавки», де поєднуються при- тчі, легенди з авторською оповіддю і щоденни- ком головної героїні.
   Андрій Гурдуз, досліджуючи міфопоетику ро- ману, доходить висновку про те, що «проекція докорінно зміненої моделі відносин фольклорно- міфологічних істот на стосунки сучасних чолові- ка і жінки є основним прийомом міфопоетичного змалювання описуваних у книзі подій» [2, с. 309]. Літературознавець вже тривалий час аналізує творчість Дари Корній, відзначаючи міфічне по- ходження головних героїв, способи кристалізації концептів метапрози письменниці, алюзії і ре- цепції у творах.
   На особливостях письма Дари Корній наголо- сила Олеся Янцелевич [11], виділяючи засоби комічного. Деконструкцію стереотипних етно- образів Мавки та козака Мамая в «Щоденнику Мавки» намагалася довести Таїсія Живиця [3] під час конференції у Запоріжжі.
   Розвідки, в яких є спроби з'ясувати специ- фіку авторського міфічного світу [6] та шляхи реінтерпретації національного міфу про коза- ка-характерника, зокрема, і через інтертексту- альність, у романі «Щоденник Мавки», здійснено авторами цих рядків [7].
   Виділення невірішених раніше частин загальної проблеми. Насамперед у романі про Мавку привертає увагу мистецькі прийоми, що дають можливість  реінтерпретувати  віруван- ня наших предків на фоні відтворення типових ситуацій у суспільстві ХХІ століття. Серед та- ких виділяємо багате включення різних текстів у основний текст роману. Окрім відгомонів літе- ратурної традиції вітчизняної і зарубіжної кла- сики, твір рясніє вкрапленнями/наративами ви- разно народного походження.
   Формулювання цілей статті. Ставимо за мету проаналізувати фольклорні наративи, що вмонтовані в художній світ «Щоденника Мавки. Саме народні первні покажуть витоки і образів та проблематики роману, і специфіку творчого мислення письменниці.
   Виклад основного матеріалу досліджен- ня. У романі «Щоденник Мавки» наявні такі фоль- клорні тексти як прислів’я, приказки, народні піс- ні, притчі. Їх Дара Корній залучає до роману, щоб зробити мовлення героїв більш живим, образним. Звернення до етнографічного матеріалу постає засобом характеротворення образів. Більше того, часто саме завдячуючи фольклорному матеріалу відбувається розкриття світогляду героїв твору, їх психологічна характеристика.
Пареміографія. Найбільше в тексті роману
«Щоденник Мавки» одного з найменших жанро- вих різновидів – приказок і прислів’їв. За допо- могою них письменниці вдається точніше вира- зити душевний стан героїв та описати ситуацію, яка склалася в той чи інший момент.
   Паремії зустрічаються вже на початку рома- ну. Чоловік Магдалени критикує свою дружину, порівнюючи її з коханкою Антоніною. Роман вва- жає, що Магді ніколи не стати такою ж успішною і привабливою жінкою, як його коханка Антоніна і для цього він використовує приказку «Народже-

ний повзати – літати не зможе» [5, с. 22]. Роман робить висновки про те, що його дружина дуже за- пустила себе, деградувала як особистість, сидячи вдома з дітьми, і не може чогось досягти в житті.
   Використання прислів’їв є характерною від- мінністю мовлення художника Олексія та його друга Назара. Другий у розмові з Олексієм вжи- ває такий крилатий вислів для характеристики друга «Орел, що не ловить мух» [5, с. 68] – латин- ське прислів’я яке звучить як «Aquila non captat muscas». Так кажуть про велику людину, що не займається дріб'язковими справами. У такий спо- сіб Назар порівнює свого друга з Григорієм Ско- вородою, оскільки вони сидять біля пам’ятника філософу. Також можна відзначити у мовленні Назара гніздо фразеологічних одиниць зі стриж- невим словом козак, якими він означує риси ха- рактеру Олексія («Козак не боїться ні хмари, ні грому, як вийшов із дому» [5, с. 69], «не журися ко- заче – нехай твій ворог плаче» [5, с.69], «чи так, чи сяк – не пропадеш, бо козак» [5, с. 69]). Після розлучення чоловіку потрібна була моральна під- тримка і Назар як міг підбадьорюва товариша.
   Назар розповідає про атмосферу яку створю- вала жінка Олексія у них в квартирі, доводячи відмінність зацікавлень і поглядів на життя у по- дружжя. Хоча вірний друг уточнює, що «зі своїм законом у чужий монастир лізти не годиться» [5, с. 68], проте за спостереженнями, у їх сім’ї ні- коли не було все добре. Назар вважає, що йому було настільки некомфортно у друга в гостях, що
«ледве салом не вдавився» [5, с. 69], «кусок у горло не лізе» [5, с. 69]. Дружина Олексія при першій зустрічі із Назаром поводила себе дещо вороже по відношенню до товариша чоловіка: «Витріщила- ся твоя Ірка на мене, як лях на козака» [5, с. 69]. Назар і справді має багато спільного з філософ- ськими поглядами козаків – був неодруженим, невибагливим у побуті, підтримував друзів у біді. Ірина ж протиставляється другу Олексія як осо- ба більш сучасних поглядів, для якої велике зна- чення мають вигоди побуту. Проведена паралель (Ірка – лях, Назар – козак) підкреслює протилеж- ність героїв, якими виступали народи періоду польсько-козацьких війн в історії України.
   Олексій по відношенню до себе також ви- користовує паремії, пов’язані з козацтвом («Не козакувати Миколі, бо не було в нього коня ні- коли» [5, с. 194], «Ліпше піду на Низ, щоб ніхто голову не гриз» [5, с. 192]). Під час першої зустрі- чі з Магдою він дуже хвилюється і щоб заспоко- їтись промовляє до себе: «Терпи козаче! Отама- ном будеш!» [5, с. 187] Це прислів’я вживається в його оригінальному вигляді. Олексій сам іроні- зує над своєю нерішучістю перед гарною жінкою:
«А козак як орел! Вбачив дівку –  зараз  вмер» [5, с. 189]. На виставці своїх картин образ чоло- віка справді нагадає козака. Олексій носить на- ціональний одяг, має чуб і вуса. Так чоловік змі- нює свій зовнішній вигляд і внутрішній стан за той час, коли живе сам на хуторі і пише Мамаїв. Художник поступово сам стає на них схожим.
   Магда також використовує у своєму мовленні прислів’я. У розмові з Антоніною вона характери- зує свого колишнього чоловіка як «Скільки вовка на прив’язі не тримай, він собакою не стане» [5, с. 143]. Іван Франко тлумачить це прислів'я наступним чином: «Так само злого, зіпсованого



чоловіка все тягне до злого діла» [1, с. 350]. Паре- мію героїня використовує, аби довести свою дум- ку про те, що люди не змінюються. Якщо хтось зрадив одного разу, то зрадить і вдруге. За сюже- том Роман таки пішов від Магди до привабливої і молодої коханки, але минув час і він знову по- чав просити колишню дружину його пробачити і повернутися назад.
   В романі використано також прислів'я у назві першої історії зі щоденника Мавки «Про долю, яку конем не об’їдеш» [5, с. 26]. Це змінений ва- ріант паремії «Свою долю й конем не об’їдеш». Прислів’я є назвою української народної казки. За сюжетом казки служивий (солдат) зустрічає на ярмарку діда, який пророкує йому його майбутнє. Чоловікові судилося одружитись із дівчиною, що жила в селі, яке вони проїжджали. Солдатові не сподобалась дівчина і він вирішив її вбити, тим самим змінити свою долю. Але пройшов рік, він знову її зустрів і, не впізнавши, закохався. («Зро- зумів служивий, що ця дівчина і є його долею. Згадав солдат старого, сивого діда. Зняв шапку, вдарив нею об землю і вигукнув: – Своєї долі і ко- нем не об’їдеш!» [9, с. 104]). Сюжет історії зі що- денника не схожий на сюжет народної казки. Чо- ловік, який терпів злидні попросив у Долі щастя і багатства, натомість пожертвував життям свого нащадка. Минув час і борг треба було повертати, тому Доля зайшла за сином вдови, щоб забра- ти його життя. Мати благала змінити рішення, забрати її життя, але Доля не погодилась. Тоді вдова попросила в Місяця про допомогу, і він по- годився тільки за умови, що три дні на місяць хлопчик буде перетворюватись на вовка. Народ- на казка і казка зі «Щоденника Мавки» повністю відрізняються за сюжетом. В першому випадку кінець казки щасливий, чого не можна сказати про історію зі щоденника. Спільним є лише ви- сновок про те, що змінити долю неможливо.
   Пісні. В текст роману вмонтовані родинно- побутові та суспільно-побутові пісні. Зокрема, Магда згадує колискову пісню (забавлянку), коли бачить гойдалку, що зробив її дідусь:
«Гойда-да-да! Гойда-да-да Ішла з поля череда!
Гойда-да-да! Гойда-да-да!
Я дівчина молода! Гойда-да-да!
Гойда-да-да!
Добра в коника хода, Поводи шовкові,
Золоті підкови» [5, c. 95].
   Гойдалка на старій груші викликає в героїні приємні спогади про щасливе дитинство і вона може абстрагуватися від проблем. Магдалена гостить в матері в селі, щоб позбутись поганих думок про своє майбутнє після розлучення, від- почити душею: «Привезла свою потовчену душу туди, де вислухають, почують, зрозуміють, при- ймуть» [5, с. 93]. Гойдалка має символічне зна- чення, бо є зв’язком між небом і землею. А гой- дання можна сприймати як ритуал очищення душі, адже Магда приїздить додому саме зара- ди цього: щоб відпустити свої проблеми і поча- ти жити по-новому («Вона сильна, вона зуміє, вона житиме, не скнітиме, не жалітиме себе, а ЖИТИМЕ» [5, с. 96]).

Друга колискова у тексті зустрічається у главі
«Звір чи Цар?». Тут за сюжетом Магда відпочи- ває в Олексія на хуторі. Одного дня вона заси- нає під сонцем і в неї підвищується температура. Олексій, доглядаючи за коханою жінкою, співає колискову:
«Люлю, люлю, люлешику Зварю тобі кулешику, Нагодую, накормлю
І спаточки положу. Коти сірі, коти білі, Коти волохаті,
Не ходіть по хаті,
Не будіть дитяти» [5, c. 224].
   Як відомо, колискові завжди співали дітям, щоб заспокоїти і приспати їх. У цьому епізоді Олексій ставиться до Магди як до дитини («моя дівчинко хворенька»), якій потрібно багато уваги та любові. Він сам часто називає Магду дитиною («сильна дівчинка із сумними очима», «м’які чор- ні кучерики сміливого янгола»), а також висту- пає в ролі батька або її захисника.
   Колискові пісні Дара Корній вводить в ситу- ацію, коли головна героїня відчуває депресію, складний психологічний стан. Завдяки таким пісням Магда починає відчувати себе більш ком- фортно і захищеною. Додає гармонію також бать- ківський дім (місце-сили, де вона народилась і виросла) і хутір Олексія. При чому Магда сама зазначає, що в Олексія вона почуває себе навіть краще ніж дома, бо на хуторі жінка відчуває себе вільною («Тут, знала напевне, ніхто її не чіпати- ме – телефони вимкнені, Львів так далеко, Київ теж. Є тільки чисте небо, степ, велика ріка та Ма- май» [5, с. 222]). Колискові пісні постають рятів- ними у порубіжній ситуації для головної героїні. Окрім родинно-побутових в романі також
«звучить» і чумацька народна пісня. В ситуації, коли Мамай сидить на березі Дніпра з Мавкою і годує птахів, чоловік згадує пісню:
«Ой горе тій чайці, Чаєчці небозі,
Що вивела чаєняток При битій дорозі.
Ой ішли чумаки, Весело співали,
І чаєчку ізігнали,
Чаєнят забрали [5, с. 239].
   У народі образ чайки є символом осиротілої, самотньої матері. Тому Магда відразу реагує на цю пісню і з осудом дивиться на Олексія, що за- співав цю пісню («Неначе то Олексій тих чаєнят забрав» [5, с. 239]). В цей час у героїні відбува- ється внутрішня боротьба: Магда ніби робить ви- бір між особистим щастям та щастям своїх дітей. Жінка може залишитися на хуторі з коханим чоловіком, а може повернутися до своїх дітей. Окрім того, чайки тут символізують свободу, якої так прагне Магда, але вона повертається додому, до своїх дітей.
   Наявний в романі і казковий епос – притчі. Під час розмови Олексія з Назаром, перший роз- повідає притчу про те як Бог створив жінку, вклав- ши в неї всі позитивні і негативні риси: «Творець узяв і змішав декілька сонячних променів, ніжну барву світанку, замріяний смуток ночі, красу лебедя та лілеї, лагідний погляд лані, грайли- вість кішки, граційність метелика, ласкаву по-

смішку, пекучий жар багаття, крихкість льо- ду, трепет газелі, солодощі меду, легкість пуху, ніжність повітря, силу магніту. Щоб перебити солодкавість, додав холодного мерехтіння зірок, непостійність вітру, сльозливість хмар, бояз- ливість зайченяти, набридливість мухи, упер- тість лелеки, жадібність акули, підозрілість миші, ревнивість тигриці, хитрість лисиці, під- ступність оси, кровожерливість п’явки, спокус- ливість змії, дурман опіуму, безжальність сти- хії. А тоді виліпив фігуру і вдихнув у неї життя. Так з’явилася жінка» [5, с. 67].
Мораль цієї притчі в останніх реченнях:
«Вона – твоя, зроблена тільки для тебе. Бери  її такою, якою вона створена і не намагайся    її змінити. Блаженствуй з нею все життя і страждай до смерті» [5, с. 62]. Розповівши цю притчу, Олексій намагається пояснити другу, що обрана ним жінка – це його доля до кінця жит- тя. Філософія жінки – незбагненна, бо, ніби-то, її створив Бог, використавши те найкраще, що   є в природі. Назар не погоджується і не бажає страждати, адже люди не заради цього одружу- ються і в такому випадку краще бути самому. Друг нарікає Олексієві, що він обрав дружину своєю Музою, адже ці два поняття на його дум- ку треба відокремлювати. Муза не може бути господаркою і виховувати дітей, бо ця істота «це божественний ідеал, щось нереально-прекрасне, споглядальний образ, на який моляться, якому поклоняються. В музу обов’язково закохуються, якщо пощастить – вона стає неперевершеною коханкою, але не більше. Не прив’язуй музу до каструлі, до віника, до пральки, до пелюшок…» [5, с. 68]. Погляди героя на жінку як музу під- креслюють вагомість мистецького начала в його житті, адже Олексій – художник.

   
Другу притчу згадує також Олексій-Мамай, повертаючись додому з лісу. Ця притча про чо- ловіка, який «зайшов у крамницю до Бога і за- жадав щастя, здоров'я та слави. Господь чемно вислухав прохання і впевнено простягнув йому невеличку дерев'яну скриньку. Чоловік недові- рливо взяв її, відкрив та ахнув. Бог це помітив та сумно прорік: «Я продаю лишень насіння – усе решта залежить від тебе…» [5, с. 287]. Це насіння символізує зародки того, що є в людині з самого початку життя. А те, чи буде вона їх розвивати, чи – ні, залежить тільки від самої людини. Олексій намагається до будь-якої про- блеми підходити мудро і впевненно, не давати незгодам зламати його дух. Побувши наодинці  з природою, він надихається і відчуває себе на- повненим спокоєм, гармонією («мінімум Буддою» [7, с. 287]). Мистецькі нахили переважають в чо- ловікові і він натхненно і непреревершенно тво- рить картини з Мамаями.
   Висновки з даного дослідження і пер- спективи. Отже, аналіз показав перегук роману з вітчизняною літературною традицією – народ- ною творчістю. Дара Корній активно використо- вує, вводячи у художній світ твору, паремії, пісні, зразки казкового епосу. Приклади народного сві- тобачення постають актуальними для висвітлен- ня проблем героїв та їх характеротворення. Зри- нають фольклорні тексти переважно у діалогах персонажів, зрідка – у внутрішньому мовленні героїв, поодиноко – у заголовках глав роману.
   Перспективи подальшого дослідження проб- леми текст в тексті вбачаємо у відстеженні літе- ратурних включень у романі «Щоденник Мавки». Такий підхід засвідчить функції взаємодії різних текстів у великій прозі Дари Корній та проде- монструє стильову манеру мисткині.

Список літератури:
1. Галицько-руські народні приповідки [зібрав, упорядкував і пояснив Др. Іван Франко]. Львів : Видавничий центр ЛНУ імені Івана Франка, 2006. Т. 2. 818 с.
2. Гурдуз А. Міфопоетика роману Дари Корній «Щоденник Мавки». Studia methodological / зб. наук. праць пам’яті д-ра філол. наук, проф., акад. Академії ВШ України Р. Гром’яка (1937–2014). Тернопіль, 2015.  Вип. 40. С. 307–312.
3. Живиця Т. Деконструкція стереотипних етнообразів у романі Дари Корній «Щоденник Мавки». Українська література в просторі культури і цивілізації : Всеукраїнська інтернет-конференція студентів, аспірантів і молодих вчених (22-24 лютого 2020 року). URL: http://ukrlit-2017.blogspot.com/2017/02/blog-post_62.html
4. Зіньчук І. У полоні Чугайстра. Друг читача. 20.01.2015. URL: https://vsiknygy.net.ua/shcho_pochytaty/39961/
5. Корній Дара. Щоденник Мавки : роман. Харків : Книжковий клуб «Клуб сімейного дозвілля», 2014. 304 с.
6. Мізінкіна О., Кара А. Інтерпретація образу Чугайстра у романі «Щоденник Мавки» Дари Корній. Promising scientific researches of Eurasian scholars “2020. Bulgaria: SWorld &D.A”. Tsenov Academy of Economics – Svishtov, 2020. С. 69–74. URL: https://www.sworld.com.ua/konferbg4/cp-bg-4.pdf
7. Мізінкіна О. Літературний етнообраз Мамая в сучасному романі («Щоденник Мавки» Дари Корній). Акту- альні питання гуманітарних наук : збірник наукових праць молодих вчених Дрогобицького державного педагогічного університету імені Івана Франка. Дрогобич, 2020. Вип. 31. Том 2. С. 154–161.
8. Павлечко Наталя. Письменниця Дара Корній: про чорного мага на кладовищі, психлікарню та особисті табу. Kalushnews.city. 2019. 16 травня. URL: https://kalushnews.city/read/people/32292/pismennicya-dara- kornij-pro-chornogo-maga-na-kladovischi-psihlikarnyu-ta-osobisti-tabu
9. Українські народні казки : Книга 35. Казки Наддніпрянщини. Записав, упорядкував і літературно опрацю- вав М. Зінчук. Чернівці : Букрек, 2011. 520 с.
10. Хвостова О. Збірка таємниць. Корній Д. Щоденник Мавки : роман. Харків : Книжковий Клуб «Клуб сімейно- го дозвілля», 2015. С. 5–6.
11. Янцелевич О.С. Іронія в романі Дари Корній «Щоденник Мавки». Наукові записки Бердянського державно- го педагогічного університету. Серія : Філологічні науки. 2017. Випуск ХIV. С. 163–170.
References:
1. Halytsko-ruski narodni prypovidky [Galician-Ruthenian folk sayings] (2006). Lviv: Vydavnychyi tsentr LNU imeni Ivana Franka, vol. 2. (in Ukrainian)
2. Hurduz A. (2015). Mifopoetyka romanu Dary Kornii «Shchodennyk Mavky» [Mythopoetics of the novel «Mavka’s Diary» by Dara Korniy]. Studia methodological, vol. 40, рр. 307–312.

3. Zhyvytsia T. (2020). Dekonstruktsiia stereotypnykh etnoobraziv u romani Dary Kornii «Shchodennyk Mavky» [Deconstruction of stereotypical ethnic images in Darya Korniy's novel «Mavka’s Diary»]. Ukrainska literatura  v prostori kultury i tsyvilizatsii: Vseukrainska internet-konferentsiia studentiv, aspirantiv i molodykh  vchenykh (Ukraina, Zaporizhzhia, February 22-24, 2020) (eds. Horbach Nataliia), Zaporizhzhia. Available at: http://ukrlit-2017.blogspot.com/2017/02/blog-post_62.html (accessed 25 February 2020).
4. Zinchuk I. (2015). U poloni Chuhaistra [In Chuhaisers’s captivity]. Druh chytacha [Reader's friend] (electronic journal). 20.01.2015. Available at: https://vsiknygy.net.ua/shcho_pochytaty/39961/ (accessed 25 January 2018).
5. Kornii Dara (2014). Shchodennyk Mavky [Mavka’s Diary]. Kharkiv: Knyzhkovyi klub «Klub simeinoho dozvillia». (in Ukrainian).
6. Mizinkina O., Kara A. (2020). Interpretatsiia obrazu Chuhaistra u romani «Shchodennyk Mavky» Dary Kornii [Interpretation of Chuhaister’s image in the novel «Mavka’s Diary» by Dara Korniy]. Proceedings of the Promising scientific researches of Eurasian scholars ‘2020 (Bulgaria, Svishtov, May 21-22, 2020) (eds. Shibaev Alexander), Svishtov: SWorld & D.A. Tsenov Academy of Economics, рр. 69–74. Available at: https://www.sworld.com.ua/ konferbg4/cp-bg-4.pdf (accessed 30 June 2020).
7. Mizinkina O. (2020). Literaturnyi etnoobraz Mamaia v suchasnomu romani («Shchodennyk Mavky» Dary Kornii) [Literary ethnic image of Mamay in the modern novel («Mavka’s Diary» by Dara Korniy)]. Aktualni pytannia humanitarnykh nauk, vol. 31, no. 2, рр. 154–161.
8. Pavlechko Natalia (2019). Pysmennytsia Dara Kornii: pro chornoho maha na kladovyshchi, psykhlikarniu ta osobysti tabu [Writer Dara Korniy: about black magician at the cemetery, mental hospital and personal taboos]. Kalushnews (electronic journal), May 16. Available at: https://kalushnews.city/read/people/32292/pismennicya- dara-kornij-pro-chornogo-maga-na-kladovischi-psihlikarnyu-ta-osobisti-tabu (accessed 25 November 2020).
9. Ukrainski narodni kazky (2011) [Ukrainian folk tales], Knyha 35. Kazky Naddniprianshchyny. Zapysav, uporiadkuvav i literaturno opratsiuvav M. Zinchuk. Chernivtsi: Bukrek. (in Ukrainian)
10. Khvostova O. (2015). Zbirka taiemnyts [A book of secrets]. Kornii D. Shchodennyk Mavky [Mavka’s Diary]. Kharkiv: Knyzhkovyi Klub «Klub simeinoho dozvillia», рр. 5–6.
11. Iantselevych O.S. (2017). Ironiia v romani Dary Kornii «Shchodennyk Mavky» [Irony in the novel «Mavka’s Diary» by Dara Korniy]. Naukovi zapysky Berdianskoho derzhavnoho pedahohichnoho universytetu. Seriia: Filolohichni nauky, vol. ХIV, рр. 163–170.





Mizinkina Olena, Kara Alina
Odesa I. I. Mechnikov National University
FOLKLORE NARRATIVE IN THE CONTEXT OF THE NOVEL «MAVKA’S DIARY» BY DARA KORNIY TO THE PROBLEM OF THE TEXT IN THE TEXT
Summary. The formulation of the problem says about experimenting with content and form as a creative method of Dara Korniy. Artistic (14 books) and research (2 books) achievements of the Ukrainian writer gives the opportunity to learn about culture, ideology, ancient beliefs of our ancestors. However, the writer success- fully combines mythology and modernity, eternal themes and problems of modern society in her novels. This result is achieved through the reception of the game – with characters, with plot, with traditions. Researchers of Dara Korniy’s creativity determine its belonging to the genre of fantasy relevant in the modern literary pro- cess. Analysis of publications and researches of the novel «Mavka’s Diary» showed that critics paid attention to the mosaic composition, mythopoetics, allusions and reminiscences, the image making in it. Therefore, among the previously unselected problems is the frequent inclusion of various texts in the context of the novel. Among the expressive intertextuality with echoes in domestic and foreign classics, we especially single out folklore narratives. To analyze this problem, a leading historical-comparative method is used, which helped to compare the content of folklore texts with their meanings and functions in the novel «Mavka’s Diary». It is emphasized that proverbs and sayings are most noticeable in the artistic world of the novel. They describe the characters, their way of life, inner world, mainly. It is observed that some paremias were used by the writer in their orig- inal sound and meaning, some were adapted and endowed with new meaning. Also in the context of the novel two lullabies «sound», which help to reveal the mental state of Magdalena-Mavka. Situations and their mate- rial content have been analyzed, where family and household lyric is arising and emphasizing the borderline state of the main character. The situation of choice in a woman's life is also complemented by Chumak songs. The philosophical issues in the novel are emphasized by parables. The parable of the woman and the parable of the seeds both emphasize the role of art in Olexiy-Mamay’s life. The protagonist of the novel is artist and para- bles demonstrate his path to the main vocation. The conclusions state that the novel «Mavka's Diary» continues the literary tradition – a close connection with folklore. Mostly folk narratives help to highlight the temper of the characters and more clearly convey complicated situations. Such texts are partly inserted to the dialogues of the characters, to the inner speech of the protagonists and nominate the chapter of the novel. Prospects of research problems of the text in the context of large prose are seen in the tracking of literary inclusions in the novel «Mavka’s Diary», which will demonstrate the stylistic manner of Dara Korniy.
Keywords: text, novel, proverb, saying, song, parable, Dara Korniy, character.
