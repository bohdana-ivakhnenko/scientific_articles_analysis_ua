«Молодий вчений» • № 11 (87) • листопад, 2020 р.
DOI: https://doi.org/10.32839/2304-5809/2020-11-87-106 УДК 811.111-26



Тікан Я.Г.
ORCID: https://orcid.org/0000-0002-4142-1704
Потапенко К.В.
Національний технічний університет України

«Київський політехнічний інститут імені Ігоря Сікорського»
ПРАГМАЛІНГВІСТИЧНІ ОСОБЛИВОСТІ ВІДТВОРЕННЯ МОВНИХ ЗАСОБІВ ЕКСПРЕСІЇ У СУЧАСНИХ АНГЛОМОВНИХ МЕДІАТЕКСТАХ УКРАЇНСЬКОЮ МОВОЮ
Анотація. Робота присвячена актуальним проблемам функціонування та перекладу експресивної лекси- ки у медійних текстах сучасної англомовної преси. У статті встановлено, що значну частину специфічної лексики в англомовних медіа складає експресивна лексика. У дослідженні розглянуто поняття експре- сивної лексики та її прагматичні функції у англомовному медіатексті. Результати аналізу дають змогу зробити висновки, що експресивна лексика є досить поширеною у газетних текстах, створюючи у кожній з них свій стилістичний ефект. Відзначено, що серед розглянутих нами перекладацьких трансформацій можна виділити такі найчастотніші засоби: конкретизація, генералізація, емфатизація й нейтралізація, експлікація, антонімічний переклад, заміни, перестановки, членування речення та зміна його структури.
Ключові слова: засоби експресії, експресивність, переклад, медіа, медіатекст.

       Постановка проблеми. Наразі засоби ма- сової інформації є своєрідним генератором суспільних думок і задовольняють одну з голо- вних суспільних потреб людини. У процесі свого розвитку вони стали використовувати різні засо- би впливу на думку суспільства. Аналіз мовних засобів вираження експресії та маніпулятивного впливу в текстах мас-медіа дозволяє визначити, до яких прийомів вдаються автори даного стилю для здійснення впливу на суспільну думку. Ак- туальність підкріплюється також тим, що сучас- ні ЗМІ стрімко розвиваються, і серед лінгвістів не існує одної думки стосовно прийомів, що вико- ристовують автори ЗМІ для здійснення впливу
на аудиторію.
   Аналіз останніх досліджень і публікацій. Дослідження мови ЗМІ неодноразово ставало об’єктом наукових студій, з-поміж яких слід ви-



ділити роботи Т. Г. Добросклонської [2]. Питання перекладу медіатекстів представлене у працях В. Н. Коміссарова [6], Л. К. Латишева [7]. Екс- пресиви в текстах сучасних медіа розглядали такі дослідники, як Л. П. Дядечко [4, с. 106–116], О. Н. Дорофеєва [3, с. 110–114].
   Виділення невирішених раніше частин загальної проблеми. Від самого початку розви- тку ЗМІ однією з визначальних характеристик медіа стала можливість формування суспільної думки. Залучаючи громадян до інформаційних відносин, ЗМІ справляють безпосередній вплив на чинну модель соціуму. Таким чином, окрім надання інформації, потрібної сучасній людині для обізнаності та прийняття життєво важливих рішень, сучасні засоби масової інформації вод- ночас починають із усе більшою інтенсивністю використовувати різні маніпулятивні прийоми


© Тікан Я.Г., Потапенко К.В., 2020

впливу на свідомість індивідів для досягнення власних цілей.
   Для досягнення цієї мети засоби масової ін- формації починають вдаватися до застосування різноманітних технологій прихованого тиску на емоційну складову масової свідомості. Таким чи- ном відбувається упрaвління поведінкою людей шляхoм нaв’язувaння їм ідей, дій, устaнoвoк, мoтивів, стереoтипів пoведінки, які є вигідними суб’єкту впливу.
   Тож, сьогодні, коли якість інформаційних технологій та їх використання постійно зростає і вони дедалі більшою мірою визначають харак- тер життя суспільства, питання про прийоми впливу на свідомість суспільства, які застосову- ють автори, набуває особливого значення. Про- блема маніпуляції свідомості мас стає все більш актуальною. Вона потребує подальшого деталь- ного дослідження, яке в подальшому дасть змо- гу уникнути негативного впливу на громадську думку, який наразі тільки зростає.
   Формулювання цілей статті. Мета до- слідження – охарактеризувати закономірності функціонування та перекладу експресивної лек- сики у текстах сучасних англомовних медіа.
   Матеріалом дослідження стали тексти новин- них повідомлень на сайті одного з найбільших міжнародних англомовних ЗМІ – BBC [8], що містять експресивні мовні одиниці.
   У роботі застосовано: загальнонаукові (ана- ліз, синтез, індукція, дедукція, узагальнення) та власне лінгвістичні методи. Описовий метод дозволив здійснити таксономію та інтерпрета- цію засобів творення експресивності. Контексту- альний метод допоміг у визначенні лінгвальних і позалінгвальних особливостей мовних одиниць; кількісний аналіз – у встановленні частотності вживання експресивної лексики в медіатекстах. Виклад основного матеріалу досліджен- ня. Останнім часом лінгвісти розглядають мову ЗМІ як основний чинник, що сприяє динамічно- му розвитку лексико-семантичних словотворчих процесів. Також мовознавець С. Єрмоленко ви- значає мовну практику ЗМІ як таку, що відіграє визначальну роль у визначенні мовного стан- дарту, формуванні мовних смаків, моди на сло-
вовживання [5, с. 53].
   У пресі зі стилістичної точки зору використо- вується найбільш неоднорідна лексика. Лексика повинна бути спрямована на загальне розумін- ня. У мові ЗМІ можливості письмової розмовної мови пов'язані зі спеціальною лексикою окремих галузей науки. У рекламних оголошеннях вико- ристовуються стилістично різноманітні лексичні одиниці як, наприклад, неологізми, іншомовні слова, засоби виразності, емоційна й експресив- на лексика, для того щоб привернути увагу чита- чів і утримати їх інтерес [1, с. 19].
   На сучасному етапі розвитку мовлення мова ЗМІ досить часто використовує експресивну лек- сику. Таким чином засоби масової інформації ві- діграють значну роль у мовотворенні, адже потім дуже часто такі мовні засоби втрачають свою екс- пресивність, стають поширеними і можуть стати частиною літературного стандарту [5, с. 68]. Осо- бливо актуальною така лексика є у заголовках, оскільки вони виконує свої основну функцію – від- разу кидається в очі і викликає інтерес у читача.
   
Поняття мовної експресії доволі широке. За визначенням це сукупність семантико-стиліс- тичних ознак одиниці мови, які забезпечують її здатність виступати в комунікативному акті за- собом суб’єктивного вираження ставлення мовця до змісту чи адресата мовлення, водночас екс- пресивність може бути властивою одиницям усіх рівнів мови [1, с. 20].
   У сучасній лінгвостилістиці актуальності на- буває системне дослідження емоційно експре- сивних засобів у медійних текстах культурної тематики. У теоретичних дослідженнях поряд із поняттям експресивності нерідко фігурує понят- тя експресії, що в перекладі з латини (expressio) позначає «вираження, виразність» [1, с. 20]. Її кваліфікують як особливо виокремлений, під- креслений спосіб вираження думок і почуттів. С. Я. Єрмоленко пропонує таке визначення екс- пресивності: «властивість мовної одиниці підси- лювати логічний та емоційний зміст висловлено- го, виступати засобом інтенсифікації виразності мовного знака, засобом суб’єктивного увиразнен- ня мови. Через експресивність виражальних засобів мовець передає своє ставлення і до по- відомлення, і до адресата» [5, с. 68]. Дослідни- ця наголошує, що для семантико-стилістичної категорії експресивності наявний зв’язок із та- кими категоріями, як емоційність, стилістичне значення, оцінка, проте не слід ототожнювати її з цими поняттями, адже емоційні явища в мові завжди є експресивними, проте не кожне екс- пресивне мовне явище є емоційним До експре- сії зазвичай зараховують своєрідні значеннєві відтінки, які додають до основних значень слів і висловів. Експресія належить до стилістичної категорії лінгвістики.
   Також мові ЗМІ характерне використання розмовних і просторічних елементів мови. За- вдяки цьому у мові ЗМІ межа між розмовно-по- бутовою мовою та художньою є досить розмитою. Емоційно-забарвленими у мові преси можуть бути також і питальні та окличні речення, осо- бливо риторичні питання. Опущення артиклів і допоміжних дієслів можна пояснити економією мовних засобів, що дуже важливо для мови газе-
ти [1, с. 73].
   Серед власне мовних і стилістичних особли- востей мови ЗМІ, що включає використання сло- вотвору і створення індивідуального стилю авто- ра, можна назвати:
   1) високий відсоток стійких і клішованих ви- разів, журналістські штампи, стандартні термі- ни і назви (nucleartension; restricted information; negotiations are expected to begin);
   2) наявність оціночних епітетів, прямих звер- нень до читача (their politeness was extraordinary; So do not be surprised to hear);
   3) насиченість реаліями суспільно-політич- ного і культурного життя, алюзіями і цитатами (new universities; the Oxbridge colleges);
   4) використання ідіоматичної лексики, гри слів, каламбурів, прислів'їв і приказок (the human face of globalization) [8].
   Практика показує, що в цілому англомовним ЗМІ властива певною мірою толерантність ан- гломовної культури і прагнення до таблоїдності, евфімізації та політкоректності. В основі мовної коректності лежить бажання не образити, не

зачепити почуття людей, зберегти їх гідність, здоров'я та життя. Таким чином ЗМІ намагаються віднайти інші слова та словосполучення замість тих, що обмежують права людини щодо расової та статевої приналежності, віку, здоров'я, соці- ального статусу тощо (Negro – coloured – African: American/Afro-American; invalid – handicapped – disabled – differently-abled: physically challenged; foreigners – newcomers; foreign languages – modern languages). Обумовленість високим рівнем соці- альної культури і традиціями суспільної пове- дінки є специфікою англомовних ЗМІ.
   Мова ЗМІ постійно підвищує рівень доступ- ності викладу інформації, за рахунок викорис- тання синтаксичних конструкцій, що властиві розмовному стилю, а також за рахунок застосу- вання лексичних одиниць, що також належать до розмовного стилю мовлення та містять сленг. Також в мові ЗМІ часто використовуються сти- лістичні прийоми, що забезпечують художню ви- разність тексту за рахунок лексичних засобів.
   Розглянемо приклади використання перекла- дацьких трансформацій при передачі емоційно- експресивної лексики на матеріалі онлайн-ви- дання ВВС і його перекладних аналогів:
   1) The recently-concluded, drawn out court battle in the United Kingdom between rival oligarchs Boris Berezovsky and Roman Abramovich highlights how difficult it can be to get to the “bottom of things” in Russia's very murky business and political climate – a point that Justice Gloster noted in her judgment [8].
   Завершена нещодавно у Британії напружена судова баталія між ворогуючими олігархами Бо- рисом Березовським і Романом Абрамовичем по- казала, наскільки важко в таких справах «діста- тися до суті» – особливо коли йдеться про загад- ковий і похмурий світ російського бізнесу і полі- тики, що й зазначила суддя Глостер в своїй заяві. Як видно із прикладу, при перекладі прикмет- ника murky перекладач послуговувався прийо- мом додавання шляхом застосування означень
«загадковий і похмурий», які не є синонімами. Запропонований переклад лексичної одиниці є не зовсім вдалим, оскільки слово murky означає
«темний, похмурий» або ж «неясний, нечистий, сумнівний (obscure or morally questionable)» і не має в собі значення «загадковий». Ймовірно, що друге слово-означення введене перекладачем до тексту свого перекладу для того, аби передати семантику підсилювального прислівника very, з метою позначення емоційного забарвлення сло- ва, але в результаті додане слово внесло в текст семантику «загадковості». На нашу думку, най- більш доречним варіантом для використання в перекладі було б слово «незбагненний». Обраний перекладачем вид перекладацької трансформа- ції призвів до підвищення емоційності тексту.
   2) Perhaps this how the cold war really ends: not with a bang, but a series of petty policy disputes that savage individual lives and leave both countries looking sordid [8].
   Напевно, саме так закінчується холодна війна: не гуркотом салюту, а низкою дрібних суперечок, що руйнують життя людей, на тлі яких обидві країни виглядають жалюгідно і огидно.
   При перекладі цієї статті перекладач удався до додавання для підвищення експресивності ви- словлювання. Так, слово sordid (involving immoral

or dishonourable actions and motives; arousing moral distaste and contempt) було перекладене з використанням лексичних одиниць жалюгідно й огидно. Обидва ці значення містяться в вихідно- му слові sordid, хоча, можливо, більш доречним рішенням тут було б: і обидві країни поводяться ганебно. Очевидно, прийом емфатизації був за- стосований перекладачем неусвідомлено через наявність особистого ставлення до проблеми.
   3) The international adoption trade is a shady business – the perfect micro-example of how America's concept of itself as a benevolent superpower is so often at odds with reality [8].
   Усиновлення дітей в міжнародному масш- табі – це сумнівний і нечистий бізнес, ідеальний приклад того, що уявлення Америки про себе саму як про доброзичливу і великодушну наддер- жаву дуже часто не відповідає дійсності.
   У наведеному прикладі можна розглянути ви- користання трансформації шляхом додавання при перекладі лексичної одиниці benevolent superpower за допомогою слів доброзичливий і великодушний. Тут використовуються значення, що входять до складу семантики лексичної одиниці benevolent (well-meaning and kindly), хоча переклад зазначеної лексичної одиниці більше тяжіє до значення добро- зичливий, ніж великодушний. В результаті пере- клад підсилює експресивність і позитивну оцінку, що суперечить нейтральному стилю вихідного тек- сту. Дане рішення, ймовірно, зумовлене бажанням перекладача привернути увагу читача.
   4) If it really cares about its kids, all Russia needs to do is to sign the Hague convention and work with other nations that have done the same to ensure its directives are followed and, where necessary, tightened [8].
   Якщо Росія дійсно думає і дбає про своїх дітей, їй достатньо підписати Гаазьку конвенцію і по- чати співпрацювати з іншими країнами-учас- ницями цього договору, забезпечуючи виконання своїх директив, а якщо необхідно, посилюючи їх. У   наступному   прикладі   шляхом   додаван- ня слово cares перекладається, як думає і дбає. В цьому випадку лексична одиниця думати (в значенні турбуватися) і піклуватися також пе- редають лексико-семантичне значення дієслова to care (look after and provide for the needs of) і в перекладі використовуються для надання біль- шої експресивності, хоча по суті, таке подвоєння носить характер лексичної надмірності. Отже, аналізована трансформація привносить додат- ковий відтінок значення, який не міститься в тексті оригіналу, що в підсумку може вплинути
на сприйняття тексту реципієнтом.
5) Not as big an election as we think [8].
Не такі вже й важливі вибори.
   У перекладі заголовка статті шляхом дода- вання частки вже перекладач знизив нейтраль- ний стиль тексту оригіналу і в перекладі набли- зив його до розмовного стилю. У перекладі заго- ловка статті створюється відчуття певної зневаги до виборів, якого ми не бачимо в тексті.
6) That is, will it mark a momentous change in
U.S. foreign policy and attitudes toward the world – or will its result make no difference at all? [8].
   Чи призведуть вони до доленосних змін у зо- внішній політиці США і відношення цієї країни до всього світу? Або вони нічого не змінять?



   У статті про значимість виборів у США для перекладу слова momentous (визначення: of great importance or significance, especially in having a bearing on future events) використову- ється слово доленосний. Слід відзначити, що сло- во momentous є звичайним словом, що не містить в своєму значенні належності до високого стилю і в значенні не має вказівки на визначення долі народу, в той час як слово доленосний належить до високої книжної лексики. Такий переклад призводить до підвищення експресивності пере- кладного тексту, хоча у вихідному тексті стиль є нейтральним.
   Проведене дослідження в черговий раз під- твердило, що не існує універсального рішення або єдиного способу перекладу для певного мов- ного явища. Особливо це стосується перекладу тексту, де перекладачеві необхідно здійснити міжмовну комунікацію. На розглянутих прикла- дах, що належать до мови медіа, видно, що пере- кладачі успішно застосовують найрізноманітні- ші перекладацькі трансформації.
   Зокрема, крім транскрипції, переклад був здійснений за допомогою заміни реалії інозем- ної мови на реалію мови, якою здійснюється пе- реклад, що суперечить чинним рекомендаціям щодо перекладу мови медіатекстів. Проте, ми вважаємо такий переклад припустимим, перш за все, зважаючи на специфіку тексту. Крім того, більшість таких реалій нерелевантні для широко- го контексту і тому не завдають значної шкоди на- ціональному колориту перекладного тексту. Хоча в цілому, найбільш уживаною трансформацією традиційно для перекладу медіатексту залиша-

ється додавання, оскільки реципієнт не завжди володіє тим рівнем знань етнокультури мови пе- рекладу, який достатній для повного розуміння іншомовного медіатексту, в деяких випадках пе- рекладачі не вдаються до нього, адже значення багатьох реалій можна зрозуміти з контексту.
   Висновки з даного дослідження і пер- спективи подальшого розвитку. Таким чи- ном, серед розглянутих нами перекладацьких трансформацій, що використовуються при пере- кладі емоційно-експресивної лексики в новин- них медіатекстах, можна виділити такі найчас- тотніші засоби: конкретизація, генералізація, емфатизація й нейтралізація, експлікація, ан- тонімічний переклад, заміни, перестановки, членування речення та зміна його структури. Перекладач повинен враховувати, що мовні за- соби, за допомогою яких відтворюється емоційно- експресивна лексика тексту оригіналу, при пере- кладі не можна просто замінювати однотипними мовними засобами мови перекладу, тому що при цьому не вийде адекватно відтворити прагма- тичний потенціал тексту оригіналу. Важлива не тільки адекватна передача лексичного значення використовуваних мовних засобів, але також пе- редача їх синтаксичного значення і стилістич- ного забарвлення оригіналу. Щоб справити від- повідний комунікативний ефект на реципієнтів, необхідно брати до уваги і стиль, і особливості мовних виразів, і імпліцитну оцінку автора, і лінгвокультурологічні особливості. Таким чи- ном, для передачі прагматичного аспекту при перекладі необхідним постає врахування цілого комплексу компонентів.

Список літератури:
1. Бойко Н. І. Українська експресивна лексика: семантичний, лексикографічний і функціональний аспекти. Ніжин : Видавництво “Аспект-Поліграф”, 2005. 552 с.
2. Добросклонская Т. Г. Язык средств массовой информации. Москва : КДУ, 2008. 116 с.
3. Дорофеева Е. Н. Экспрессивная лексика как средство речевого воздействия в языке СМИ. Русский язык и литература: проблемы изучения и преподавания. Выпуск 8. Киев, 2014. С. 110–114.
4. Дядечко Л. П. Современный масс-медийный дискурс: экспрессия – воздействие – манипуляция. Czlowiek. Swiadomosc. Komunikacja. Internet. Warszawa : Uniwersytet Warszawskij, 2004. С. 106–116.
5. Єрмоленко С. Нариси з української словесності: стилістика та культура мови. Київ, 1999. 250 с.
6. Комиссаров В. Н. Лингвистика перевода. Москва : Либроком, 2009. 176 с.
7. Латышев Л. К. Технология перевода. Москва : Академия, 2007. 320 с.
8. BBC News. URL: https://www.bbc.co.uk/news (дата звернення: 01.11.2020).
References:
1. Boyko N. (2005). Ukrayins’ka ekspresyvna leksyka: semantychnyy, leksykohrafichnyy i funktsional’nyy aspekty [Ukrainian expressive vocabulary: semantic, lexicographic and functional aspects]. Nizhyn: Vydavnytstvo “Aspect-Poligraph”. (іn Ukrainian)
2. Dobrosklonskaya T. (2008). Yazyk sredstv massovoy informatsiyi [Language of media]. Moscow: KDU. (іn Russian)
3. Dorofeyeva Ye. (2014). Ekspressivnaya leksika kak sredstvo rechevogo vozdeystviya v yazyke SMI [Expressive vocabulary as a form of speech influence in the language of media]. Russkiy yazyk i literatura: problemy izucheniya i prepodavaniya [Russian language and literature: problems of studying and teaching], vol. 8. Kyiv, рp. 110-114. (іn Russian)
4. Dyadechko L. (2004). Sovremennyy mass-mediynyy diskurs: ekspressiya – vozdeystviye – manipulyatsiya [Modern discourse of mass-media: expression – influence – manipulation]. Czlowiek. Swiadomosc. Komunikacja. Internet [Man. Mind. Communication, Internet]. Warszawa: Uniwersytet Warszawskij, рp. 106–116. (іn Russian) Yermolenko S. (1999). Narysy z ukrayins’koyi slovesnosti: stylistyka ta kul’tura movy [Essays about Ukrainian language: stylistic and linguistic culture]. Kyiv. (іn Ukrainian)
5. Komissarov V. (2009). Lingvistika perevoda [Linguistic of translation]. Moscow: Librokom. (іn Russian)
6. Latyshev L. (2007). Tekhnologiya perevoda [Technology of translation]. Moscow: Akademiya. (іn Russian)
7. BBC News. URL: https://www.bbc.co.uk/news





Tikan Yana, Potapenko Kateryna
National Technical University of Ukraine
«Igor Sikorsky Kyiv Polytechnic Institute»
PRAGMALINGUISTIC FEATURES OF REPRODUCTION OF LANGUAGE MEANS OF EXPRESSION IN MODERN ENGLISH MEDIA TEXTS IN UKRAINIAN
Summary. The work is devoted to topical problems of functioning and translation of expressive vocabulary in media texts of modern English-language press. The study defines the concept of “media text”. Stylistic features of English – language media texts are characterized. It is noted that the language of English-language media texts has certain features and directions for certain categories of readers. The analysis of English-language me- dia proved the direct relationship between the degree of complexity of the selected language tools and socio-cul- tural specific features of the target audience. Linguistic practice of mass media determines the main tendencies of development of lexical-semantic, word-forming and syntactic structures of language. The language of the media is singled out as a separate background in journalism, which has its own genre and language features. Expressiveness is a property of language units to reinforce the logical and emotional meaning of what is said. Expression is a set of semantic and stylistic features of speech expressiveness, such as quality, due to which stylistic marking (emotionality) is achieved. The concepts of expression and expressiveness are different: ex- pression serves to increase and enhance expressiveness, and expressiveness is that expressiveness. Expressive vocabulary is constantly updated and supplemented with new lexical and semantic variants. It is emphasized that a significant part of the specific vocabulary in the English-language media is expressive vocabulary. The concepts of expressive vocabulary and their functionality in media text are considered. The results of the anal- ysis allow us to conclude that expressive vocabulary is quite common in newspaper texts, which is reflected in articles on various topics (economic, business, entertainment, youth newspapers, etc.), creating a stylistic effect in each of them. It is noted that the transfer of expressive English vocabulary in the Ukrainian language is carried out with the involvement of such translation methods as assimilation, descriptive translation, tracing, transcription, transliteration.
Keywords: vocabulary, expressiveness, translation, media, media text.

