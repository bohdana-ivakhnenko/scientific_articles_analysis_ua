 «Молодий вчений» • № 2.1 (78.
1) • лютий, 2020 р.
DOI: https://doi.org/10.32839/2304-5809/2020-78.1-13
УДК 821.111(73)'06-31.09Д.Бейкер:[316.774:004.738.5]
Максимук В.М.
Львівський національний університет імені Івана Франка
МЕДІЙНІ ВПЛИВИ НА НАПИСАННЯ СУЧАСНОГО АМЕРИКАНСЬКОГО РОМАНУ (НА ПРИКЛАДІ ТВОРЧОСТІ ДЕВІДА БЕЙКЕРА)
Анотація. У статті висвітлено вплив Інтернету та соціальних мереж на створення сучасного художнього твору, роману, який перетворюється в «художній продукт», що можна побачити на веб сторінці письменника, прослухати в аудіо варіанті, замовити та придбати. Наявність Інтернету та його широке використання значним колом користувачів, спонукає сучасних письменників до пошуку нових форм спілкування зі своїм потенційним читачем. Девід Бейкер, сучасний американський письменник, на своїй веб сторінці вказує, що дуже зацікавлений у можливостях незалежного медіа, що розвивається, але публікується видавничими фірмами Колорадо, Пенсільванії, Росії, Німеччини і України. На даний момент, у своєму прагненні до створення медійного формату творів, він вже досяг певних успіхів. На прикладі його творчості спостерігаємо, як виникає ціла індустрія творення сучасного художнього продукту, до народження якого, окрім автора, залучені композитори, музиканти, актори-наратори та продюсери. Ключеві слова: соціальні мережі, веб сторінки, художній продукт, медійний формат роману, аудіо твір, актор-наратор, індустрія творення сучасного художнього продукту.
	Постановка проблеми. Поява Інтернету та його широке використання в світі стало результатом того, що сучасні письменники відчули необхідність спілкуватися з потенційним читачем через соціальні мережі, для прикладу: Facebook, пошукова система Google, комерційна структура Amazon. Сучасні письменники все частіші викладають свої твори в Інтернет, не відмовляючись, ра- зом з тим, від друкованого варіанта твору.
	Завдяки своїм сторінкам у соціальних мережах, продукт їхньої творчості з’являється не тільки у паперовому варіанті, але й у цифровому та аудіо варіанті.
	Аналіз останніх досліджень і публікацій. Творчість Девіда Бейкера, сучасного американського письменника, вже була об’єктом наших наукових розвідок, пов’язаних з першим знайомством з письменником і його творчістю [1], та аналізом дискурсу його історичного роману «Зваблення Єви Фольк» («The Seduction of Eva Volk») [2]. Цей твір є своєрідним застереженням людства від нацизму Другої світової війни, який перетворився у злочин проти людяності. На прикладі життя юної дівчини Єви Фольк, її родини, друзів, односельців розгортається трагічна історія простих християн Німеччини, яки були зваблені зародженням фашизму [5; 6]. Отже, перше ознайомлення з творчістю Девіда Бейкера спонукає до подальшого дослідження його творчості с точки зору впливу на нього медіа.
	Виділення не вирішених раніше частин загальної проблеми. Медіа мають неабиякий вплив на створення романів різного жанру, що з’являються в сучасному світі, який не уявляє існування без Інтернету та новітніх технологій.
	Твори письменників ще не були об’єктом зацікавленості вітчизняних мовознавців с точки зору впливу медіа на їх творення. Це скоріше всього пов’язано з тим, що не всі дослідники досконало володіють комп’ютерними знаннями та навичками користування Інтернет пошуком.
	Мета статті. Головною метою цієї роботи є аналіз Інтернет ресурсів, який створений письменником для постійного спілкування зі своїм читачем, принципи його структурування, наповнення інформацією та перспективи користування такими Інтернет платформами не тільки для письменників, а і для науковців.
	Виклад основного матеріалу. Творчість сучасних письменників широко представлена в Інтернеті для забезпечення зворотнього зв’язку з читацькою аудиторією. Так, створюючи свою Web сторінку, автор спілкується зі своїм читачем. Для прикладу, Девід Бейкер, здійснює це в рубриках: Books, Music, News, More about C D Baker, Home. В рубриці Books автор повідомляє про всі свої надруковані твори в хронологічному порядку, починаючи з найновішого роману: Siege of Eden: The Rise of the Illuminati; The Pursuit of Leviathan, Becoming the Son: An Autobiography of Jesus; The Seduction of Eva Volk; The Journey of Souls Series; Swords of Heaven; The List; Seedlings: Fables from the Forest (For Children); 101 Cups of Water; 40 Loaves.
	Про покладену на музику поезію Девіда Бейкера, ми довідуємось з рубрики Music. Музичні твори можна безкоштовно прослухати on line. Вони того заслуговують. Тут же на веб сайті вам радять, як їх замовити. До випуску таких творів залучені композитори, музиканти і співаки. До покладення поезії Д. Бейкера на музику залучено канадського композитора Джонатана Уріє, (Jonathan Urie), а виконавцем став Курт Джонтсон (Kurt Johnston). Поезію I’ll Love you for always Д. Бейкер присвятив своїй дружині. Поезія Fare Thee Well присвячена річниці вшанування загиблих пожежників і поліцейських у Нью Джерсі. Лірика My Christmas Eve, що наснилась йому однієї ночі 2010 року, на думку автора, створена для тих, хто асоціює Різдво з сумом , не з радістю [3].
	Історичний роман «Зваблення Єви Фольк» (The Seduction of Eva Volk) також озвучений актором-наратором Майклом Вулфом (Michal Wolf). Тривалість звучання книги дванадцять годин і п’ятдесят хвилин. На сайті ми бачимо, що можна прослухати уривок з твору. Його можна прослухати безкоштовно, протягом тридцяти днів, але вам все одно прийдеться повідомити про свою платоспроможність для по- дальшого отримання доступу до джерела. Художній твір в аудіо форматі набирає нових якостей та іншого сприйняття і може бути об’єктом подальшого дослідження для експертів різного профілю.
	З рубрики Новини ми взнаємо про найновіші результати праці автора. Він заслуговує на увагу своєю продуктивністю. Наприкінці 2019 року, після трьохрічної праці він завершує ще один історичний роман Siege of Eden: The Rise of the Illuminati – C.D. Baker – 371 pages – 27 November, 2019. Усю цю інформацію з повними вихідними даними знаходимо в цій рубриці. Автор регулярно і покроково спілкується зі своїм читачем, повідомляє про всі важливі етапи творчого життя, що безперечно наближує його до читачів.
	У розділі More about C D Baker, автор подає свої біографічні данні, доповнює їх ілюстративним матеріалом, фотографіями, що дозволяє відкрити завісу особистого життя письменника. Це створює довіру до автора і викликає зацікавленість до особистості автора та його творчості.
	Медійна форма спілкування письменника зі своїм читачем набирає обертів і вимагає нових підходів, методів і методик дослідження сучасних художніх творів. Автори використовують відомі соціальні Інтернет платформи, такі як Facebook, пошукову систему Google, комерційну структуру Amazon. На Amazon платформі ми бачимо, що до процесу залучена ціла індустрія. Твори тої самої тематики, історичні романи інших авторів, пов'язані з Другою світовою війною, пропонуються читачеві як в паперовому, так і в аудіо форматі. Кожен із творів має «випадаючи меню» короткого змісту. Читач може обрати твір за своїм уподобанням.
	Висновки і пропозиції. Отже, такий напрям застосовування медіа в сучасному літературному світі, вимагає і від читача, і від науковця обізнаності в новітніх комп’ютерних технологіях і володіння як навичками користування сучасним художнім продуктом, так і можливостями придбати такий художній твір через Інтернет у любому форматі, як паперовому, так і електронному, за останнім, вірогідніше за все, майбутнє.
	Список літератури:
1. Максимук В. David Baker and his Novel «The Seduction of Eva Volk» in Ukraine. Мислити глобально, викладати локально. Національна конференція ТІСОЛ-Україна. 2019. Харків : Видавництво І. Іванченка, 2019. С. 89–90.
2. Максимук В.М. Девід Бейкер та сучасні категорії дискурсу його роману «The Seduction of Eva Volk». Тези звіт. наук. конф. проф. викл. складу ф-ту іноз. мов за 2018 р. (6-7 лютого 2019). На пошану доц. каф. світ. л-ри Шаповалової М.С. / Відп. ред. Глущенко Л.М. Львів : ЛНУ імені Івана Франка, 2019. С. 55.
3. Baker and Johnston. Music that Matters. URL: http://cdbaker.com/?page_id=83
4. Девід Бейкер. URL: https://www.audible.com/pd/The-Seduction-of-Eva-Volk-Audiobook/B07DY9G637?pf_rd_p=1ae0e 65e-ad09-4aa7-aa73-772cefb1b5e1&pf_rd_r=BNR2PGTNDDVZDCQ1N38E&ref=a_author_CD_c19_lProduct_1_1
5. Baker C.D. The Seduction of Eva Volk. 2009.
6. Бейкер Д. Зваблення Єви Фольк. Пер. з англ. Київ: Книгоноша, 2016.
	References:
1. Maksymuk V. (2019). David Baker and his Novel «The Seduction of Eva Volk» in Ukraine. Thinking Globally, Teaching Locally. Book of papers of the 2019 national TESOL – Ukraine Convention. April 9–
10. Kharkiv: Publishing House I. Ivanchenka, pp. 89–90.
2. Maksymuk V. (2019). David Beyker ta suchasni kategorii dyskursu v yoho romani «The Seduction of Eva Volk» [David Baker and contemporary discourse categories of his novel «The Seduction of Eva Volk»]. Tezy zvit. konf. prof. vykl. skladu fak. inoz. mov za 2018 r. (6-7 February, 2019). Na poshanu dotc. kaf. svit. literatury Shapovalovoi M.S. / Vidp. red. Hlushchenko L.M. Lviv: LNU imeni Ivana Franka, s. 55.
3. Baker and Johnston. Music that Matters. Retrieved February 5, 2020 from: http://cdbaker.com/?page_id=83
4. C.D. Baker. Retrieved February 5, 2020 from: https://www.audible.com/pd/The-Seduction-of-Eva-Volk-Audiobook/B07DY9G637?pf_rd_p=1ae0e65e-ad09-4aa7-aa73-772cefb1b5e1&pf_rd_r=BNR2PGTNDDVZDC- Q1N38E&ref=a_author_CD_c19_lProduct_1_1
5. Baker C.D. (2009). The Seduction of Eva Volk.
6. Beiker Devid (2016). Zvablennya Yevy Fol’k [The Seduction of Eva Volk]. Per. z angl. Kyiv: Lystonosha. Maksymuk Valentyna Ivan Franko National University of L’viv
MEDIA INFLUENCE ON THE AMERICAN CONTEMPORARY NOVEL WRITING (BASED ON DAVID BAKER’S CREATIVE WORKS)
	Summary.
The article enlightens the Internet and social net influence on contemporary fiction creation, a novel, which is converted into «a creation product» that is possible to see on the author’s website, to listen to its audio variant, to order and get it. The wide use of the Internet by a great number of users inspires contemporary writers to find new forms of communication with their potential reader. David Baker, American contemporary writer, once on his website expressed his desire to create media format of his works. And he has already achieved certain success in his longing for this. On the example of his creation, we can observe the appearance of the whole «industry of contemporary creation products» that is done by not only the author himself but also by composers, musicians, actor-narrators and producers. Together with his friend and musician Kurt Johnston they give a new life to David Baker’s poems. The text of poems is put to music by Canadian composer, Jonathan Urie. Kurt Johnston is the performer of these poems. Michal Wolf is the actor narrator of the historical novel by David Baker «The Seduction of Eva Volk». A wide use of such social nets as: Facebook, Google and Amazon makes it possible for contemporary authors to exhibit their creative works in the Internet, without refusing to publish them in different publishing firms. Thus, not only poems can be observed being put to music, but the novels gain audio format, which involves the use of different facilities to produce «the product», which can sound due to the actor narrator for more than twelve hours. Such a way of creating new forms of literature is new to Ukrainian researchers and demands special approach, methods and methodology for analysis. Besides, it needs computer literacy and computer user’s skills.
	Keywords: social net, web sites, creation product, a novel media format, audio work, actor-narrator, industry of contemporary creation product. 