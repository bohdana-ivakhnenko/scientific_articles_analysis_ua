Лінгвістичні студії ДоНУ
2018
УДК 81’373.2
КОНТЕКСТИ РОЗПІЗНАВАННЯ КОНОТОНІМА
Елла Кравченко
	Доведено, що типологія конотонімних моделей має опертям переносну семантику власних імен. Виявлено і проаналізовано типи експліцитних / iмпліцитних контекстів конотонімів, з’ясовано регулярність тих чи тих конотонімних моделей в художніх текстах одноі різносистемних мов. Визначено ключові проблеми і перспективи розвитку конотоніміки.
	Ключові слова: експліцитний / iмпліцитний контекст, конотонім, конотонімна модель, опозиція “свій – чужий”, поетонім, семантика.
	Пріоритетною в ономастиці є проблема розпізнавання конотоніма, хоча питання про переносне вживання власних імен вирішується неоднозначно. Є. С. Отін називає мовні одиниці з вторинними співзначеннями конотативними власними іменами (конотонімами) (Оtin 11), І. Е. Ратникова – ономастичними метафорами (Ratnikova 59–60). Визнаючи за “вторинними” пропріальними одиницями непряму референтну співвіднесеність (Pavl’uk 79), образність (Belicka), експресивно-емоційне забарвлення (Ratnikova 44), дослідники по-різному позначають процеси, що зумовлюють зміни онімного статусу й перетворення семемноï структури.
	Г. П. Лукаш з опертям на ідеї Є. С. Отіна порівнює поняття метафоричне і символічне, пропонуючи таке тлумачення конотонімного концепту: “форма плану змісту конотоніма як онімноï одиниці поза прямою референцією, організована таким чином, що основним стає метафоричне (або символічне) значення, яке за нейтрального стилю висловлювання позначається загальною назвоюˮ (Lukash, “Aktual’ni pytannya” 59). І. Е. Ратникова, з покликанням на Б. М. Гаспарова, осмислює явище, пов’язане з непрямим вживанням імен, як метафоричне значення, породжене ефектом “палімпсестного накладанняˮ (Ratnikova 254). Розглядаючи проблеми змістового варіювання та функціонування власних імен (далi – ВІ) з позицій когнітивноï лінгвістики й лінгвокультурологiï, О. А. Нахімова досліджує “розвиток прецедентноï семантики у власних імен” (Nahimova 11), наполягаючи на розмежуваннi “первинного значення прецедентного імені та його метафоричного значенняˮ (Nahimova 53). Додатковими критеріями прецедентності одиниць вона називає:
1) графічний,
2) морфологічний, 3) пунктуаційний, 4) синонімічний, 5) атрибутивний, 6) темпоральний i
7) покликання на джерела прецедентностi (Nahimova 60–72). Г. П. Лукаш простежує “<…> синтагматичні відношення конотонімів через спробу моделювання конотонімних конструкційˮ (Lukash, “Aktual’ni pytannya” 318–319).
	Працi О. А. Нахимовоï i Г. П. Лукаш допомагають визначити межі необхідного й достатнього контексту, який доводить непряму референтну співвіднесеність конотоніма. Такий контекст підтверджує, що переносне значення імені “відбулосяˮ і частина семантики первинного оніма предикована іншому об’єкту (-ам): Куди там колишні Дошки пошани – Зевси важкої металургії, Гермеси енергетики, Меркурії торговлі, Аполлони шоу-бізнесу, – Боже, скільки народ має достойників, чого ж він так недостойно живе?! (Л. Костенко) і т. ін.
	Не наголошуючи очевидні показники реалізаціï переносного значення (написання ВІ з малоï літери, в лапках, вживання у множині), звернемося до контекстів, які аргументують реалізацію конотативного значення в художньому творі. Цілком коректною є думка В. М. Калінкіна щодо терміна відконотонімний поетонім, оскільки “конотонім (навіть такий, що належить до міжнародного, інтерлінгвального фонду конотоніміï) в літературному творі – це поетонім, який зберіг <…> узуальні чи оказіональні конотеми, але – поетонім” (Kalinkin 201).
	Основу типологіï конотонімних моделей Г. П. Лукаш становить структурний критерій (граматична зв’язність, частиномовна належність), хоча багато спостережень роз’яснюють перевтілення імені із семантичних позицій. Дослідниця пов’язує виникнення конотоніма “iз виходом власноï назви за межі свого часу і простору” (Lukash, “Aktual’ni pytannya” 239), описує “перебудову” семемноï структури конотоніма, враховує ступінь конотонімізаціï (Lukash, “Aktual’ni pytannya” 382). Пор. : I. Узгоджене означення + КО: “відтопонімне означення + КО” (украïнська Швейцарія), “займенник + КО” iз варіантами: “присвійний (означений, неозначений, вказівний та ін.) займенник + КО” (мій Довбуш, якийсь Ван Гог, такий Мойсей); “часове (просторове) означення + КО” (сільський Хемінгуей); “числівник другий + КО (варіант сполучення – “КО + номер два”): (другий Чорнобиль, Мукачеве номер два); подібне сполучення “новий + КО” (новий Нестор). II. “Дiєслово + КО в оруд. відм.” (гасати Марком Пекельним). III. “КО + неузгоджене означення” (козак Мамай у рясi, Голгофа XX століття, Попелюшка літератури). IV. “Стверджувальні чи заперечні конструкцiï (він – Казанова, Миколаïв – не Лас-Вегас <…>). Ця конструкція виникає внаслідок міркувань хтось X є (або не є) кимось Y, тому що хтось X подібний (або не подібний) до якогось Y” (Lukash, “Aktual’ni pytannya” 321).
	Типологія моделей, орієнтованих на розпізнавання переносного значення та уналежнення мовноï одиниці до класу конотонімів (поетонімів відконотонімного походження), потребує конкретизацiï та уточнення. Класифікація контекстів повинна мати чіткіше семантичне обґрунтування, щоб уникнути суперечностi i двозначностi. За Г. П. Лукаш, різновид “часове (просторове) означення + КО” репрезентує модель “узгоджене означення + КО” (сучасна Евеліна Ганська тощо), але віднесеність до теперішнього часу (сема прикметника сучасний) зближує ïï зі сполученням “новий + КО” (новий Нестор тощо). Часові координати актуалізовані також у формулах “КО + неузгоджене означення” (Голгофа XX століття (Lukash, “Aktual’ni pytannya” 321), альтернативних словосполученням із компонентами сучасний, новий. Семантичний критерій як опертя класифікацiï контекстів (моделей) конотонімів дає змогу уникнути неточностей у коментуванні планів змісту і вираження. На необхідність розширення типологiï контекстів вказують “поєднання формул”, наприклад, стати європейським Гондурасом: у цьому конструкті поєднується формула “відтопонімне означення + КО” i “дієслово + КО в оруд. відм.” (Lukash, “Aktual’ni pytannya” 327] та ін.
	Конотонімною моделлю називаємо необхідний і достатній контекст, спрямований на розпізнавання переносного значення й уналежнення мовноï одиниці до класу конотонімів. Результатом взаємодiï компонентів сполучень (стійка формула + ВІ) стає переносне значення, яке контексти-актуалізатори конотоніма не завжди засвідчують однозначно. Так, конотонімна семантика імені в конструкціях рос. писательская Мекка, обзывал Маниловым реалізується за посередництвом прикметника (далі прикм.) писательская і дієслова обзывал – експліцитного контексту, що анулює пряму референцію. Стійкі формули на зразок рос. наш Вергилий, какойто Аристарх не виключають ситуацiï прямого використання оніма: наш – відомий нам; хто нам знайомий, близький тощо, какой-то – невідомий мовцевi. У цьому випадку контекст доречно позначити як імпліцитний.
	Контексти з ВІ в конотативному значеннi, пов’язані з просторово-часовими координатами, ґрунтовані на бінарній опозицiï свій – чужий. У Г. П. Лукаш ця опозиція визначена як підґрунтя моделi “присвійний займенник + КО” (Lukash, “Aktual’ni pytannya” 325), але ïï вплив поширювано на хронотоп загалом: у конкретному або невизначеному часопросторi (чужому, новому), зумовленому континуумом вихідних імен (своєму, споконвічному), розвивається переносна семантика. Пiд поняття хронотоп підводяться будь-які класи онімів, у тому числі антропоніми, тому що об’єкти, позначенi iм’ям, з’являються й “живуть” у якомусь часопросторi.
	I тип – експліцитні контексти, що відображають конкретнi / невизначені просторово-часові координати, репрезентовані моделями:
1) “лексеми-конкретизатори розширеного – звуженого простору + КО” з різновидами: А) “відтопонімний (похідний від хоронімів) прикм. (рос. европейский, русский; укр. украïнський, малоросійський, англ. British, Adriatic тощо) + КО”: Кто может совлечь с себя старого европейского Адама и переродиться<…>*1; <…> повертається наприкінцi 1970-х украïнський Одіссей (О. Забужко); He left this Adriatic Ariadne (Дж. Байрон);
	Б) «відносний прикм. зі значенням “національність / народність / віросповідання” (укр. слов’янський; рос. еврейский, иудейский тощо) + КО»: Свобода в менi i я – в ній. Такий собі слов’янський Агасфер**; А один из них, еврейский Илья Муромец, хотя и в летах, с палкой наперевес*;
	В) “відносний прикметник, похідний від реального або фіктивного ойконіма + КО”: Скажи лучше, что делать, а не бранись, Демосфен полтавский*; Да, и я сын Глупова, и я катался как сыр в масле, что, как известно, и составляет настоящую, неподдельную глуповскую Аркадию*;
	Г) “КО + ойконім у родовому або присвійному відмінку”: Тогда полицейский Наполеон Жерстея велел выехать всем протестовавшим*; Assisting the Magdalenes of London! (Дж. Голсуорсi);
	Д) “КО + ойконім (iноді у вигляді криптоніма) у родовому відмінку з просторовим прийменником рос. из /укр. з”2: Іч, знайшовся Герострат з хутора Голопупиного**; Этот Квазимодо из Т. слишком достаточно был глуп и благороден (Ф. М. Достоєвський);
2) “лексеми-актуалізатори невизначеного розширеного – звуженого топосу + КО” iз тотожними за змістом різновидами: А) “відносний прикм. зі значенням територіальноï належностi (рос. уездный, поселковый; укр. слобожанський, місцевий, містечковий, хутірський) + КО”: Уездная Помпея, так сказать*; Захмелілі ковбої, комуністи і фермери / Заселяють уперто слобожанський Клондайк (С. Жадан);
	Б) “КО + iменник у родовому відмінку на позначення територіального об’єкта”: Даже ее шафер, известный всей губернии бонвиан и Дон-Жуан <…>*;
3) “лексеми-актуалізатори координат теперішній – майбутній час + КО” з різновидами: А) “якісний прикм. у формі позитивного ступеня (рос. новый, современный, будущий; укр. сучасний, новітній, новоявлений, теперішній, англ. modern, new тощо) + КО”: <…> новая Афродита возродилась из пены: ходит, подбоченясь, хохочет, поет, пляшет… (А. П. Чехов); Сучасний Ірод, дрібний і підлий (Л. Костенко); If thou hadst died as honour dies, / Some new Napoleon might arise, / To shame the world again (Дж. Байрон);
	Б) “словосполучення прикм. / займенниковий прикм. + iм. (рос. наших дней, времен новейших тощо) + КО”: <…> Времен новейших Митрофан, Нетесаный, недоученый, А уж безнравственный болван*;
	В) “кількісний числівник (далі числ.) / iм. + числ. у родовому відмінку (два, номер два) / порядковий чи відносний прикм. (рос. второй, третий, ежедневный тощо) / англ. Defining pronouns other) зі значенням вторинностi + КО”: Що, сильно здоровий? Пiддубний номер два, еге?**; Стесненный, он направился к своему столу, этой ежедневной Голгофе*; <…> through a world composed of thousands of other Forsytes with their habitats (Дж. Голсуорсi);
	Г) “прислівник / прислівник + числ. iз семантикою повторюваностi + КО”: <…> я пишу “Мертвые души” в Париже. Еще один Левиафан затевается*; <…> Вже нудить од плачів і од легенд.
– Ми знову Сiч, ми знову Дике поле**.
До II типу уналежнено імпліцитні контексти, що відбивають реалiï невизначеного нового хронотопу:
1) «займенниковий прикм. (рос. наш, свой, мой, укр. наш, свій, мій, англ. my, our, thine “твій” тощо) зі значенням належності вторинному денотату + КО»: Милая женка, вот тебе подробная моя Одиссея*; Чекаю свого Довбуша. Чекаю (М. Матіос); La Harpe, thine Aristotle, beckons on (Дж. Байрон);
2) «займенниковий прикм. (рос. какой-то, некоторый; укр. якийсь, який-небудь тощо) з семантикою невизначеностi (“щось на зразок”) та іронічною тональністю + КО»: Сергей представил некоторой Меккой Эффектный дом <…>*; якийсь Горацій**;
3) “займенниковий прикм. iз семантикою заперечення «жоден», «зовсім не» (рос. никакой; укр. ніякий, жоден) + КО”: Не бойся никакой Голгофы*; <…> І ніяка в життi Аріадна Вже не виведе з горя отих матерів**;
4) “займенниковий прикм. (або еквівалентне у плані змісту сполучення) зі значенням «будь-який», «кожний», «один з багатьох», «зовсім випадковий» (рос. всякий, любой, первый попавшийся, укр. усякий тощо) + КО”: <…> позвать с улицы первую попавшуюся Аспазию*; <…> от і свинячить тут усякий Навуходоносор**;
5) “вказівний займенниковий прикм. (рос. такой, экий, экой, эдакий, этакий) з іронічною оцінністю + КО”: “Такой уж он Езоп” <…> поживет и с глупостью отойдет»*; <…> а вы домой целоваться с вашей толстой провансалкой, экой Селадон!*;
	До III типу відносяться експліцитні контексти, що встановлюють “конфлікт” iмені з високою культурною репутацією та вторинного денотату, якому надається іронічна / пейоративна тональність:
1) “якісно-відносний прикм. з експресивними семами + КО”: Жан-Поль Сартр драний (Ю. Андрухович); This plebeian Don Juan observed me from behind a hackney car and sent me in double envelopes an obscene photograph <…> (Дж. Джойс);
2) “КО + iм. зі значенням суперечності стать – граматичний рід”: Для ревнивой супруги такие фразы – нож острый, а моя Ниночка Отелло в юбке*; <…> ïï величають “Франком у спідницi” (Lukash, “Slovnyk” 346);
3) “відносний прикм. iз семантикою локалізацiï за сферами діяльностi, вказівки на суспільнi, сімейні відносини та ін. + КО”; англ. “КО + прийменник (далі прийм.) of зі значенням належностi + iм.”: Я разрушу ваш подкулацкий Карфаген*; He is a Napoleon of industry and disgustingly rich (Б. Шоу);
	IV тип охоплює експліцитні контексти-актуалізатори еквівалентностi (подібностi) вторинний об’єкт ≈ первинний денотат, вираженоï моделями з відношеннями:
1) повноï тотожностi: А) “ВІ / загальна назва у називному відмінку (далi Н.в.) + КО в Н. в (iменна частина присудка)”: Но ведь Достоевский – Монблан, мировая гора <…>*; Б) “ВІ в Н. в. + (узгоджене означення) + КО в функцiï другорядного / пояснювального члена речення”: Смердяков <…> какой-то обрывок человеческого существа, духовное Квазимодо, синтез всего лакейского (Rozanov 49);
2) “обмеженоï” (поглядом номінатора, локалізацією думки у просторi) тотожностi: “ВІ (його еквівалент) у знахідному відмінку (далi Знах. в.) + дієслівна зв’язка рос. называть, прозывать, обзывать тощо + КО в орудному відмінку (далi О. в.)”: <…> мене ж Мойсеєм називав народ!**; Когда же зять его Мижуев выразил сомнение, обругал его, но не Софроном, а просто сволочью*;
3) самоототожнення: “ВІ / анафоричний компонент + дієслівна зв’язка рос. называть (себя), считать, стать (становиться) + КО в О. в. / хотеть в + КО в Знах. в. / укр. відчувати себе + КО в О.в.”: Карл Иванович, пребезобразнейший из смертных, был страшный волокита, считал себя Ловласом*; Моя идея – это стать Ротшильдом*; Спочатку Романовi Малиновському подобалося відчувати себе Пiгмаліоном, котрий ліпить Галатей (Lukash, “Slovnyk” 284);
4) бажаноï тотожностi, що ґрунтується на наслідуваннi, уподібненнi, iснуванні в чиємусь образi: “ВІ / його еквівалент + дієслівна зв’язка рос. cлыть, прикидываться, изобразить, уподобиться, выглядеть, укр. корчити, англ. pretend тощо + КО у відповідній відмінковій формi”: Зачем же, не прикидываясь даже Ловласом, <…> сбил он с толку бедную девушку?*; Зою Космодем’янську корчить, еге?**; It’s no use pretending that we are Romeo and Juliet (Б. Шоу).
V тип імпліцитних контекстів-актуалізаторів подібностi (збігу) вторинний об’єкт ≈ вихідний денотат
репрезентований моделями:
1) повна тотожність та модальний відтінок впевненостi: А) “якісний прикм. (рос. совершенный, настоящий, прямой, форменный, решительный, подлинный, чистый, укр. справжній, викапаний, англ. real) + КО”; англ. “прислівник quite + КО”:
– Прометей, решительный Прометей*; “ну, викапана Мерелін Монро!” (Lukash, “Slovnyk” 245); Monsieur is a real Monter Cristo (Дж. Голсуорсi); Б) “просто / прямо + КО”: Я и с той стороны, и с другой, и подарки-то, и то, и се; Гибралтар, просто Гибралтар!*;
2) “модальні словосполучення / прикметники / прислівники зі значенням часткового збігу та відтінком невпевненостi (здогадності та сумніву) (рос. можно сказать, своего рода / в своем роде, почти; укр. можливий та ін.) + КО”: <…> это Наполеон своего рода*; На жаль, єдиним можливим Моделяні з того забитого автовокзалу був я**.
	VI тип експліцитних контекстів призначений для зіставлення (ототожнення) вторинного об’єкта з кількома вихідними денотатами. Г. П. Лукаш називає однакове предметне співвіднесення кількох конотонімів на зразок О ціцерон районного масштабу! О демосфен в кольчузi iз цитат! кореферентністю (Lukash, “Aktual’ni pytannya” 121). Маємо підставу не вважати кореферентними відношення між конотонімами, що входять до одного перелічувального ряду. Формула “хтось є кимось” у сфері конотонімiï “працює” на ототожнення, задане конкретною ситуацією. У контекстi Платон Михалыч Платонов был Ахиллес и Парид вместе: стройное сложенье, картинный рост, свежесть – все было собрано в нем (М. В. Гоголь) низка ВІ актуалізує сукупну семантику, тобто Платон Михалыч Платонов = вместе Ахиллес + Парид, отже, ототожнення виникає між “збірним” вторинним і первинним об’єктами. Оскільки зміст образу Ахиллес + Парид, що корелює з поетонімом Платон Михалыч Платонов, не є механічним складанням значень окремих компонентів (Ахиллес, Парид), то неправомірно називати такі відношення кореферентними.
	Г. П. Лукаш розглядає конотонімні ряди як явище синонімiï, де немає домінанти, акцентуючи увагу на “життi” КО в одній або різних часових парадигмах: Адвокат, братіку, адвокат, Демосфен, Софокл, Аристотель, i все, що хочеш (Lukash, “Aktual’ni pytannya” 178–179). У цьому випадку відношення між іменами виражає модель “перелік КО, які реалізують ампліфікацію за рахунок синонімiï”. Семантика акумулюється нагнітанням більш-менш однакових (схожих) якостей у кожному наступному іменi. Пор.: cемантична домінанта “скупість”: Его лицо, носившее характернейшие черты Шейлока, Гарпагона и Скупого рыцаря, не изменилось (I. Iльф, Є. Петров); сема “видатна особистість, яка виявила себе у певній сфері діяльностi”: He would never be a Darwin or a Dickens, a great artist or scientist <…> (Дж. Фаулз). Однак між конотонімами не завжди встановлюються синонімічні відношення. “Об’єднання” iмен, що корелюють з одним вторинним денотатом, може виявляти суперечність. Пор. модель “перелік КО, які відображають сукупність взаємовиключних сем”: Другой, пожилой, – Архипов <…> бестия, шельма и теперешний товарищ Сизобрюхова, Иуда и Фальстаф, все вместе, двухкратный банкрот и отвратительно чувственная тварь, с разными вычурами (Ф. М. Достоєвський).
	Особливим різновидом є комплексні моделi, що поєднують різні характеристики. Пор.: “невідомість і невизначена просторова локалізація”: Это какой-то уездный Отелло: слышишь, он и там никуда не пускал жену*; “невизначеність часу і конкретизація простору”: Грати закохану, творити нашу украïнську Офелію з тих не знаних мені окупаційних ночей**; “невідомість і конкретизація нового часу”: А потім з’являється збирати трупи / якийсь новоспечений Фортінбрас (О. Забужко) тощо.
	Потенційна здатність імен розвивати переносні значення не припиняється. Ще належить з’ясувати складні питання метафоризаціï та конотонімізаціï, узуального / оказіонального вживання конотонімів, виявити причини й умови поширення (інтерлінгвальні / інтралінгвальні) КО та ін. Окремо слід спинитися на проблемах вивчення “знакових” конотонімних одиниць, що формують ядерну зону мовної картини світу, відбиваючи її динаміку. Відсліджування спільних і відмінних ознак, наявних у конотонімах одноі різносистемних мов, дасть можливість змоделювати частину інтерлінгвального культурного простору, порівняти національні й загальнолюдські цінності крізь призму імені.
	References
	Belicka, Evgeniya. “Konotonymizatsiya onimiv yak leksyko-semantychnyj process.” Diss. Donetsk National. U, 2000. Abstract. Print.
Kalinkin, Valeriy. Poetika onima. Donetsk : Yugo-Vostok, 1999. Print.
Lukash, Galina. Aktual’ni pytannya ukrayins’koyi konotonimiky. Donetsk : TOV PROMIN’, 2011. Print.
Lukash, Galina. Slovnyk konotatyvnyh vlasnyh nazv. Vinnica : TOV Nilan-LTD, 2015. Print.
Nahimova, Elena. Preced’entnyye im’ena v massovoj kommunikaciyi [Text]. Ekaterinburg : GOU VPO
Ural’skij gosudarstvennyj pedagogicheskij universit’et, 2007. Print.
Оtin, Evgeniy. Slovar konnotativnyh sobstvennyh imyon. Moskva : ООО А Temp, 2006. Print. Pavl’uk, L’udmyla. Znak, simvol, mif u masoviy komunikaciyi. L’viv : PAIS, 2006. Print.
Ratnikova, Iryna. Imya sobstvennoye: ot kul’turnoy semantiki k jazykovoy. Minsk : BGU, 2003. Print.
	Rozanov, Vasiliy. “Legenda o velikom inkvizitor’e Dostoyevskogo. Opyt krytycheskogo komm’entariya (1891)” Rozanov, Vasiliy. Mysli o literature. Мoskva : Sovremennik, 1989. 41–157. Print.
Надійшла до редакції 02 березня 2018 року.
CONTEXTS OF CONNOTONYM IDENTIFICATION
Ella Kravchenko
	Department of General and Applied Linguistics and Slavonic Philology, Vasyl’ Stus Donetsk National University, Vinnytsia, Ukraine
	Abstract
	Background:
The research of connotonyms is a topical problem of modern onomastics, interested in changing
of the onym’s status and transformation of the semamic structure of proper names in language and speech.
	Purpose:
The purpose of the analysis is to determine the necessary and sufficient contexts, which prove indirect reference correlation of connotonym and predicating of the primary name semantics upon other objects.
	Results:
It has been proved that the figurative meaning of proper names is the base of the connotonym models typology. The types of explicit / implicit contexts have been identified and analyzed. The regularity of the connotonym models, used in the literary texts of the languages of the same and different structures has been revealed.
	Discussion:
The author sees research prospects in studying the issues of metaphorization and connotonymization, usual / occasional usage of connotonyms, assigning the units under analysis to an interlinguistic / intralinguistic fund, etc. The identification of common and different features, typical for connotonyms in the languages of the same and different structures, will make it possible to model a part of the intralinguistic cultural space as well as compare national and universal values through the prism of a name.
	Keywords: connotonym, connotonym model, explicit / implicit context, opposition “familiar – unfamiliar”,
poetonym, semantics.
	Vitae
	Ella Kravchenko is a Doctor of Philology, Associate Professor, Associate Professor of Department of General and Applied Linguistics and Slavonic Philology at Vasyl’ Stus Donetsk National University. Her areas of research interests include literary onomastics, poetonymology and poetonymography, lexicology, linguistic poetics, text linguistics, intertextuality and intermediality.
Correspondence: ella.krav4enko@gmail.com
﻿Лінгвістичні студії ДоНУ 2018
УДК 81’373.2
КОНТЕКСТИ РОЗПІЗНАВАННЯ КОНОТОНІМА
Елла Кравченко
	Доведено, що типологія конотонімних моделей має опертям переносну семантику власних імен. Виявлено і проаналізовано типи експліцитних / iмпліцитних контекстів конотонімів, з’ясовано регулярність тих чи тих конотонімних моделей в художніх текстах одноі різносистемних мов. Визначено ключові проблеми і перспективи розвитку конотоніміки.
	Ключові слова: експліцитний / iмпліцитний контекст, конотонім, конотонімна модель, опозиція “свій – чужий”, поетонім, семантика.
	Пріоритетною в ономастиці є проблема розпізнавання конотоніма, хоча питання про переносне вживання власних імен вирішується неоднозначно. Є. С. Отін називає мовні одиниці з вторинними співзначеннями конотативними власними іменами (конотонімами) (Оtin 11), І. Е. Ратникова – ономастичними метафорами (Ratnikova 59–60). Визнаючи за “вторинними” пропріальними одиницями непряму референтну співвіднесеність (Pavl’uk 79), образність (Belicka), експресивно-емоційне забарвлення (Ratnikova 44), дослідники по-різному позначають процеси, що зумовлюють зміни онімного статусу й перетворення семемноï структури.
	Г. П. Лукаш з опертям на ідеї Є. С. Отіна порівнює поняття метафоричне і символічне, пропонуючи таке тлумачення конотонімного концепту: “форма плану змісту конотоніма як онімноï одиниці поза прямою референцією, організована таким чином, що основним стає метафоричне (або символічне) значення, яке за нейтрального стилю висловлювання позначається загальною назвоюˮ (Lukash, “Aktual’ni pytannya” 59). І. Е. Ратникова, з покликанням на Б. М. Гаспарова, осмислює явище, пов’язане з непрямим вживанням імен, як метафоричне значення, породжене ефектом “палімпсестного накладанняˮ (Ratnikova 254). Розглядаючи проблеми змістового варіювання та функціонування власних імен (далi – ВІ) з позицій когнітивноï лінгвістики й лінгвокультурологiï, О. А. Нахімова досліджує “розвиток прецедентноï семантики у власних імен” (Nahimova 11), наполягаючи на розмежуваннi “первинного значення прецедентного імені та його метафоричного значенняˮ (Nahimova 53). Додатковими критеріями прецедентності одиниць вона називає: 1) графічний, 2) морфологічний, 3) пунктуаційний, 4) синонімічний, 5) атрибутивний, 6) темпоральний i 7) покликання на джерела прецедентностi (Nahimova 60–72). Г. П. Лукаш простежує “<…> синтагматичні відношення конотонімів через спробу моделювання конотонімних конструкційˮ (Lukash, “Aktual’ni pytannya” 318–319).
	Працi О. А. Нахимовоï i Г. П. Лукаш допомагають визначити межі необхідного й достатнього контексту, який доводить непряму референтну співвіднесеність конотоніма. Такий контекст підтверджує, що переносне значення імені “відбулосяˮ і частина семантики первинного оніма предикована іншому об’єкту (-ам): Куди там колишні Дошки пошани – Зевси важкої металургії, Гермеси енергетики, Меркурії торговлі, Аполлони шоу-бізнесу, – Боже, скільки народ має достойників, чого ж він так недостойно живе?! (Л. Костенко) і т. ін.
	Не наголошуючи очевидні показники реалізаціï переносного значення (написання ВІ з малоï літери, в лапках, вживання у множині), звернемося до контекстів, які аргументують реалізацію конотативного значення в художньому творі. Цілком коректною є думка В. М. Калінкіна щодо терміна відконотонімний поетонім, оскільки “конотонім (навіть такий, що належить до міжнародного, інтерлінгвального фонду конотоніміï) в літературному творі – це поетонім, який зберіг <…> узуальні чи оказіональні конотеми, але – поетонім” (Kalinkin 201).
	Основу типологіï конотонімних моделей Г. П. Лукаш становить структурний критерій (граматична зв’язність, частиномовна належність), хоча багато спостережень роз’яснюють перевтілення імені із семантичних позицій. Дослідниця пов’язує виникнення конотоніма “iз виходом власноï назви за межі свого часу і простору” (Lukash, “Aktual’ni pytannya” 239), описує “перебудову” семемноï структури конотоніма, враховує ступінь конотонімізаціï (Lukash, “Aktual’ni pytannya” 382). Пор. : I. Узгоджене означення + КО: “відтопонімне означення + КО” (украïнська Швейцарія), “займенник + КО” iз варіантами: “присвійний (означений, неозначений, вказівний та ін.) займенник + КО” (мій Довбуш, якийсь Ван Гог, такий Мойсей); “часове (просторове) означення + КО” (сільський Хемінгуей); “числівник другий + КО (варіант сполучення – “КО + номер два”): (другий Чорнобиль, Мукачеве номер два); подібне сполучення “новий + КО” (новий Нестор). II. “Дiєслово + КО в оруд. відм.” (гасати Марком Пекельним). III. “КО + неузгоджене означення” (козак Мамай у рясi, Голгофа XX століття, Попелюшка літератури). IV. “Стверджувальні чи заперечні конструкцiï (він – Казанова, Миколаïв – не Лас-Вегас <…>). Ця конструкція виникає внаслідок міркувань хтось X є (або не є) кимось Y, тому що хтось X подібний (або не подібний) до якогось Y” (Lukash, “Aktual’ni pytannya” 321).
	Типологія моделей, орієнтованих на розпізнавання переносного значення та уналежнення мовноï одиниці до класу конотонімів (поетонімів відконотонімного походження), потребує конкретизацiï та уточнення. Класифікація контекстів повинна мати чіткіше семантичне обґрунтування, щоб уникнути суперечностi i двозначностi. За Г. П. Лукаш, різновид “часове (просторове) означення + КО” репрезентує модель “узгоджене означення + КО” (сучасна Евеліна Ганська тощо), але віднесеність до теперішнього часу (сема прикметника сучасний) зближує ïï зі сполученням “новий + КО” (новий Нестор тощо). Часові координати актуалізовані також у формулах “КО + неузгоджене означення” (Голгофа XX століття (Lukash, “Aktual’ni pytannya” 321), альтернативних словосполученням із компонентами сучасний, новий. Семантичний критерій як опертя класифікацiï контекстів (моделей) конотонімів дає змогу уникнути неточностей у коментуванні планів змісту і вираження. На необхідність розширення типологiï контекстів вказують “поєднання формул”, наприклад, стати європейським Гондурасом: у цьому конструкті поєднується формула “відтопонімне означення + КО” i “дієслово + КО в оруд. відм.” (Lukash, “Aktual’ni pytannya” 327] та ін.
	Конотонімною моделлю називаємо необхідний і достатній контекст, спрямований на розпізнавання переносного значення й уналежнення мовноï одиниці до класу конотонімів. Результатом взаємодiï компонентів сполучень (стійка формула + ВІ) стає переносне значення, яке контексти-актуалізатори конотоніма не завжди засвідчують однозначно. Так, конотонімна семантика імені в конструкціях рос. писательская Мекка, обзывал Маниловым реалізується за посередництвом прикметника (далі прикм.) писательская і дієслова обзывал – експліцитного контексту, що анулює пряму референцію. Стійкі формули на зразок рос. наш Вергилий, какойто Аристарх не виключають ситуацiï прямого використання оніма: наш – відомий нам; хто нам знайомий, близький тощо, какой-то – невідомий мовцевi. У цьому випадку контекст доречно позначити як імпліцитний.
	Контексти з ВІ в конотативному значеннi, пов’язані з просторово-часовими координатами, ґрунтовані на бінарній опозицiï свій – чужий. У Г. П. Лукаш ця опозиція визначена як підґрунтя моделi “присвійний займенник + КО” (Lukash, “Aktual’ni pytannya” 325), але ïï вплив поширювано на хронотоп загалом: у конкретному або невизначеному часопросторi (чужому, новому), зумовленому континуумом вихідних імен (своєму, споконвічному), розвивається переносна семантика. Пiд поняття хронотоп підводяться будь-які класи онімів, у тому числі антропоніми, тому що об’єкти, позначенi iм’ям, з’являються й “живуть” у якомусь часопросторi.
	I тип – експліцитні контексти, що відображають конкретнi / невизначені просторово-часові координати, репрезентовані моделями:
	 1) “лексеми-конкретизатори розширеного – звуженого простору + КО” з різновидами: А) “відтопонімний (похідний від хоронімів) прикм. (рос. европейский, русский; укр. украïнський, малоросійський, англ. British, Adriatic тощо) + КО”: Кто может совлечь с себя старого европейского Адама и переродиться<…>*1; <…> повертається наприкінцi 1970-х украïнський Одіссей (О. Забужко); He left this Adriatic Ariadne (Дж. Байрон);
	Б) «відносний прикм. зі значенням “національність / народність / віросповідання” (укр. слов’янський; рос. еврейский, иудейский тощо) + КО»: Свобода в менi i я – в ній. Такий собі слов’янський Агасфер**; А один из них, еврейский Илья Муромец, хотя и в летах, с палкой наперевес*;
	В) “відносний прикметник, похідний від реального або фіктивного ойконіма + КО”: Скажи лучше, что делать, а не бранись, Демосфен полтавский*; Да, и я сын Глупова, и я катался как сыр в масле, что, как известно, и составляет настоящую, неподдельную глуповскую Аркадию*;
	Г) “КО + ойконім у родовому або присвійному відмінку”: Тогда полицейский Наполеон Жерстея велел выехать всем протестовавшим*; Assisting the Magdalenes of London! (Дж. Голсуорсi);
	Д) “КО + ойконім (iноді у вигляді криптоніма) у родовому відмінку з просторовим прийменником рос. из /укр. з”2: Іч, знайшовся Герострат з хутора Голопупиного**; Этот Квазимодо из Т. слишком достаточно был глуп и благороден (Ф. М. Достоєвський);
	 2) “лексеми-актуалізатори невизначеного розширеного – звуженого топосу + КО” iз тотожними за змістом різновидами: А) “відносний прикм. зі значенням територіальноï належностi (рос. уездный, поселковый; укр. слобожанський, місцевий, містечковий, хутірський) + КО”: Уездная Помпея, так сказать*; Захмелілі ковбої, комуністи і фермери / Заселяють уперто слобожанський Клондайк (С. Жадан);
	Б) “КО + iменник у родовому відмінку на позначення територіального об’єкта”: Даже ее шафер, известный всей губернии бонвиан и Дон-Жуан <…>*;
	 3) “лексеми-актуалізатори координат теперішній – майбутній час + КО” з різновидами: А) “якісний прикм. у формі позитивного ступеня (рос. новый, современный, будущий; укр. сучасний, новітній, новоявлений, теперішній, англ. modern, new тощо) + КО”: <…> новая Афродита возродилась из пены: ходит, подбоченясь, хохочет, поет, пляшет… (А. П. Чехов); Сучасний Ірод, дрібний і підлий (Л. Костенко); If thou hadst died as honour dies, / Some new Napoleon might arise, / To shame the world again (Дж. Байрон);
	Б) “словосполучення прикм. / займенниковий прикм. + iм. (рос. наших дней, времен новейших тощо) + КО”: <…> Времен новейших Митрофан, Нетесаный, недоученый, А уж безнравственный болван*;
	В) “кількісний числівник (далі числ.) / iм. + числ. у родовому відмінку (два, номер два) / порядковий чи відносний прикм. (рос. второй, третий, ежедневный тощо) / англ. Defining pronouns other) зі значенням вторинностi + КО”: Що, сильно здоровий? Пiддубний номер два, еге?**; Стесненный, он направился к своему столу, этой ежедневной Голгофе*; <…> through a world composed of thousands of other Forsytes with their habitats (Дж. Голсуорсi);
	Г) “прислівник / прислівник + числ. iз семантикою повторюваностi + КО”: <…> я пишу “Мертвые души” в Париже. Еще один Левиафан затевается*; <…> Вже нудить од плачів і од легенд. – Ми знову Сiч, ми знову Дике поле**. До II типу уналежнено імпліцитні контексти, що відбивають реалiï невизначеного нового хронотопу:
	 1) «займенниковий прикм. (рос. наш, свой, мой, укр. наш, свій, мій, англ. my, our, thine “твій” тощо) зі значенням належності вторинному денотату + КО»: Милая женка, вот тебе подробная моя Одиссея*; Чекаю свого Довбуша. Чекаю (М. Матіос); La Harpe, thine Aristotle, beckons on (Дж. Байрон);
	 2) «займенниковий прикм. (рос. какой-то, некоторый; укр. якийсь, який-небудь тощо) з семантикою невизначеностi (“щось на зразок”) та іронічною тональністю + КО»: Сергей представил некоторой Меккой Эффектный дом <…>*; якийсь Горацій**;
	 3) “займенниковий прикм. iз семантикою заперечення «жоден», «зовсім не» (рос. никакой; укр. ніякий, жоден) + КО”: Не бойся никакой Голгофы*; <…> І ніяка в життi Аріадна Вже не виведе з горя отих матерів**;
	 4) “займенниковий прикм. (або еквівалентне у плані змісту сполучення) зі значенням «будь-який», «кожний», «один з багатьох», «зовсім випадковий» (рос. всякий, любой, первый попавшийся, укр. усякий тощо) + КО”: <…> позвать с улицы первую попавшуюся Аспазию*; <…> от і свинячить тут усякий Навуходоносор**;
	 5) “вказівний займенниковий прикм. (рос. такой, экий, экой, эдакий, этакий) з іронічною оцінністю + КО”: “Такой уж он Езоп” <…> поживет и с глупостью отойдет»*; <…> а вы домой целоваться с вашей толстой провансалкой, экой Селадон!*;
	До III типу відносяться експліцитні контексти, що встановлюють “конфлікт” iмені з високою культурною репутацією та вторинного денотату, якому надається іронічна / пейоративна тональність:
	 1) “якісно-відносний прикм. з експресивними семами + КО”: Жан-Поль Сартр драний (Ю. Андрухович); This plebeian Don Juan observed me from behind a hackney car and sent me in double envelopes an obscene photograph <…> (Дж. Джойс);
	 2) “КО + iм. зі значенням суперечності стать – граматичний рід”: Для ревнивой супруги такие фразы – нож острый, а моя Ниночка Отелло в юбке*; <…> ïï величають “Франком у спідницi” (Lukash, “Slovnyk” 346);
	 3) “відносний прикм. iз семантикою локалізацiï за сферами діяльностi, вказівки на суспільнi, сімейні відносини та ін. + КО”; англ. “КО + прийменник (далі прийм.) of зі значенням належностi + iм.”: Я разрушу ваш подкулацкий Карфаген*; He is a Napoleon of industry and disgustingly rich (Б. Шоу);
	IV тип охоплює експліцитні контексти-актуалізатори еквівалентностi (подібностi) вторинний об’єкт ≈ первинний денотат, вираженоï моделями з відношеннями:
	 1) повноï тотожностi: А) “ВІ / загальна назва у називному відмінку (далi Н.в.) + КО в Н. в (iменна частина присудка)”: Но ведь Достоевский – Монблан, мировая гора <…>*; Б) “ВІ в Н. в. + (узгоджене означення) + КО в функцiï другорядного / пояснювального члена речення”: Смердяков <…> какой-то обрывок человеческого существа, духовное Квазимодо, синтез всего лакейского (Rozanov 49);
	 2) “обмеженоï” (поглядом номінатора, локалізацією думки у просторi) тотожностi: “ВІ (його еквівалент) у знахідному відмінку (далi Знах. в.) + дієслівна зв’язка рос. называть, прозывать, обзывать тощо + КО в орудному відмінку (далi О. в.)”: <…> мене ж Мойсеєм називав народ!**; Когда же зять его Мижуев выразил сомнение, обругал его, но не Софроном, а просто сволочью*;
	 3) самоототожнення: “ВІ / анафоричний компонент + дієслівна зв’язка рос. называть (себя), считать, стать (становиться) + КО в О. в. / хотеть в + КО в Знах. в. / укр. відчувати себе + КО в О.в.”: Карл Иванович, пребезобразнейший из смертных, был страшный волокита, считал себя Ловласом*; Моя идея – это стать Ротшильдом*; Спочатку Романовi Малиновському подобалося відчувати себе Пiгмаліоном, котрий ліпить Галатей (Lukash, “Slovnyk” 284);
	 4) бажаноï тотожностi, що ґрунтується на наслідуваннi, уподібненнi, iснуванні в чиємусь образi: “ВІ / його еквівалент + дієслівна зв’язка рос. cлыть, прикидываться, изобразить, уподобиться, выглядеть, укр. корчити, англ. pretend тощо + КО у відповідній відмінковій формi”: Зачем же, не прикидываясь даже Ловласом, <…> сбил он с толку бедную девушку?*; Зою Космодем’янську корчить, еге?**; It’s no use pretending that we are Romeo and Juliet (Б. Шоу). V тип імпліцитних контекстів-актуалізаторів подібностi (збігу) вторинний об’єкт ≈ вихідний денотат репрезентований моделями:
	 1) повна тотожність та модальний відтінок впевненостi: А) “якісний прикм. (рос. совершенный, настоящий, прямой, форменный, решительный, подлинный, чистый, укр. справжній, викапаний, англ. real) + КО”; англ. “прислівник quite + КО”: – Прометей, решительный Прометей*; “ну, викапана Мерелін Монро!” (Lukash, “Slovnyk” 245); Monsieur is a real Monter Cristo (Дж. Голсуорсi); Б) “просто / прямо + КО”: Я и с той стороны, и с другой, и подарки-то, и то, и се; Гибралтар, просто Гибралтар!*;
	 2) “модальні словосполучення / прикметники / прислівники зі значенням часткового збігу та відтінком невпевненостi (здогадності та сумніву) (рос. можно сказать, своего рода / в своем роде, почти; укр. можливий та ін.) + КО”: <…> это Наполеон своего рода*; На жаль, єдиним можливим Моделяні з того забитого автовокзалу був я**.
	VI тип експліцитних контекстів призначений для зіставлення (ототожнення) вторинного об’єкта з кількома вихідними денотатами. Г. П. Лукаш називає однакове предметне співвіднесення кількох конотонімів на зразок О ціцерон районного масштабу! О демосфен в кольчузi iз цитат! кореферентністю (Lukash, “Aktual’ni pytannya” 121). Маємо підставу не вважати кореферентними відношення між конотонімами, що входять до одного перелічувального ряду. Формула “хтось є кимось” у сфері конотонімiï “працює” на ототожнення, задане конкретною ситуацією. У контекстi Платон Михалыч Платонов был Ахиллес и Парид вместе: стройное сложенье, картинный рост, свежесть – все было собрано в нем (М. В. Гоголь) низка ВІ актуалізує сукупну семантику, тобто Платон Михалыч Платонов = вместе Ахиллес + Парид, отже, ототожнення виникає між “збірним” вторинним і первинним об’єктами. Оскільки зміст образу Ахиллес + Парид, що корелює з поетонімом Платон Михалыч Платонов, не є механічним складанням значень окремих компонентів (Ахиллес, Парид), то неправомірно називати такі відношення кореферентними.
	Г. П. Лукаш розглядає конотонімні ряди як явище синонімiï, де немає домінанти, акцентуючи увагу на “життi” КО в одній або різних часових парадигмах: Адвокат, братіку, адвокат, Демосфен, Софокл, Аристотель, i все, що хочеш (Lukash, “Aktual’ni pytannya” 178–179). У цьому випадку відношення між іменами виражає модель “перелік КО, які реалізують ампліфікацію за рахунок синонімiï”. Семантика акумулюється нагнітанням більш-менш однакових (схожих) якостей у кожному наступному іменi. Пор.: cемантична домінанта “скупість”: Его лицо, носившее характернейшие черты Шейлока, Гарпагона и Скупого рыцаря, не изменилось (I. Iльф, Є. Петров); сема “видатна особистість, яка виявила себе у певній сфері діяльностi”: He would never be a Darwin or a Dickens, a great artist or scientist <…> (Дж. Фаулз). Однак між конотонімами не завжди встановлюються синонімічні відношення. “Об’єднання” iмен, що корелюють з одним вторинним денотатом, може виявляти суперечність. Пор. модель “перелік КО, які відображають сукупність взаємовиключних сем”: Другой, пожилой, – Архипов <…> бестия, шельма и теперешний товарищ Сизобрюхова, Иуда и Фальстаф, все вместе, двухкратный банкрот и отвратительно чувственная тварь, с разными вычурами (Ф. М. Достоєвський).
	Особливим різновидом є комплексні моделi, що поєднують різні характеристики. Пор.: “невідомість і невизначена просторова локалізація”: Это какой-то уездный Отелло: слышишь, он и там никуда не пускал жену*; “невизначеність часу і конкретизація простору”: Грати закохану, творити нашу украïнську Офелію з тих не знаних мені окупаційних ночей**; “невідомість і конкретизація нового часу”: А потім з’являється збирати трупи / якийсь новоспечений Фортінбрас (О. Забужко) тощо.
	Потенційна здатність імен розвивати переносні значення не припиняється. Ще належить з’ясувати складні питання метафоризаціï та конотонімізаціï, узуального / оказіонального вживання конотонімів, виявити причини й умови поширення (інтерлінгвальні / інтралінгвальні) КО та ін. Окремо слід спинитися на проблемах вивчення “знакових” конотонімних одиниць, що формують ядерну зону мовної картини світу, відбиваючи її динаміку. Відсліджування спільних і відмінних ознак, наявних у конотонімах одноі різносистемних мов, дасть можливість змоделювати частину інтерлінгвального культурного простору, порівняти національні й загальнолюдські цінності крізь призму імені.
	References
	Belicka, Evgeniya. “Konotonymizatsiya onimiv yak leksyko-semantychnyj process.” Diss. Donetsk National. U, 2000. Abstract. Print. Kalinkin, Valeriy. Poetika onima. Donetsk : Yugo-Vostok, 1999. Print. Lukash, Galina. Aktual’ni pytannya ukrayins’koyi konotonimiky. Donetsk : TOV PROMIN’, 2011. Print. Lukash, Galina. Slovnyk konotatyvnyh vlasnyh nazv. Vinnica : TOV Nilan-LTD, 2015. Print. Nahimova, Elena. Preced’entnyye im’ena v massovoj kommunikaciyi [Text]. Ekaterinburg : GOU VPO Ural’skij gosudarstvennyj pedagogicheskij universit’et, 2007. Print. Оtin, Evgeniy. Slovar konnotativnyh sobstvennyh imyon. Moskva : ООО А Temp, 2006. Print. Pavl’uk, L’udmyla. Znak, simvol, mif u masoviy komunikaciyi. L’viv : PAIS, 2006. Print. Ratnikova, Iryna. Imya sobstvennoye: ot kul’turnoy semantiki k jazykovoy. Minsk : BGU, 2003. Print.
	Rozanov, Vasiliy. “Legenda o velikom inkvizitor’e Dostoyevskogo. Opyt krytycheskogo komm’entariya (1891)” Rozanov, Vasiliy. Mysli o literature. Мoskva : Sovremennik, 1989. 41–157. Print. Надійшла до редакції 02 березня 2018 року.
CONTEXTS OF CONNOTONYM IDENTIFICATION
Ella Kravchenko
	Department of General and Applied Linguistics and Slavonic Philology, Vasyl’ Stus Donetsk National University, Vinnytsia, Ukraine
	Abstract
	Background:
The research of connotonyms is a topical problem of modern onomastics, interested in changing of the onym’s status and transformation of the semamic structure of proper names in language and speech.
	Purpose:
The purpose of the analysis is to determine the necessary and sufficient contexts, which prove indirect reference correlation of connotonym and predicating of the primary name semantics upon other objects.
	Results:
It has been proved that the figurative meaning of proper names is the base of the connotonym models typology. The types of explicit / implicit contexts have been identified and analyzed. The regularity of the connotonym models, used in the literary texts of the languages of the same and different structures has been revealed.
	Discussion:
The author sees research prospects in studying the issues of metaphorization and connotonymization, usual / occasional usage of connotonyms, assigning the units under analysis to an interlinguistic / intralinguistic fund, etc. The identification of common and different features, typical for connotonyms in the languages of the same and different structures, will make it possible to model a part of the intralinguistic cultural space as well as compare national and universal values through the prism of a name.
	Keywords: connotonym, connotonym model, explicit / implicit context, opposition “familiar – unfamiliar”, poetonym, semantics.
	Vitae
	Ella Kravchenko is a Doctor of Philology, Associate Professor, Associate Professor of Department of General and Applied Linguistics and Slavonic Philology at Vasyl’ Stus Donetsk National University. Her areas of research interests include literary onomastics, poetonymology and poetonymography, lexicology, linguistic poetics, text linguistics, intertextuality and intermediality. Correspondence: ella.krav4enko@gmail.com 